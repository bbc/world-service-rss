# BBC News Pashto## [د طالبانو حکومت د امریکا لخوا د مرستو بندولو نوې پرېکړې ته غبرګون ښودلی](https://www.bbc.com/pashto/articles/cwywy9xe9g3o?at_medium=RSS&at_campaign=rss?at_campaign=githubrss)![د طالبانو حکومت د امریکا لخوا د مرستو بندولو نوې پرېکړې ته غبرګون ښودلی](https://ichef.bbci.co.uk/ace/ws/240/cpsprodpb/903f/live/3fd17fd0-e64d-11f0-aae2-2191c0e48a3b.jpg)_AP ۱۴۰۴ مرغومی ۱۰, څلرنۍ ۱۳:۲۸:۳۰_په افغانستان کې د طالبانو حکومت هغه پرېکړه "له نړیوالو بشري حقونو سرغړونه"  بللې ده چې امریکا ملګرو ملتونو ته د بشري مرستو لپاره د دوه میلیارد ډالرو د ورکړې ژمنه وکړه خو افغانستان او یمن ترې بې برخې ګڼل شوي دي.
په افغانستان کې د طالبانو حکومت یو ځل بیا غوښتنه کړې چې له دغه هېواد سره نړیوالې مرستې دې له سیاسته لرې وساتل شي.## [د ۲۰۲۶ کال د کرېکټ شل اووریز نړیوال جام لپاره افغان لوبډله اعلان شوه؛ څوک څوک پکې دي؟](https://www.bbc.com/pashto/articles/c2d7grp1309o?at_medium=RSS&at_campaign=rss?at_campaign=githubrss)![د ۲۰۲۶ کال د کرېکټ شل اووریز نړیوال جام لپاره افغان لوبډله اعلان شوه؛ څوک څوک پکې دي؟](https://ichef.bbci.co.uk/ace/ws/240/cpsprodpb/bb40/live/4e542a10-e631-11f0-a76c-07ff70ccfd82.jpg)_AP ۱۴۰۴ مرغومی ۱۰, څلرنۍ ۱۰:۳۰:۱۶_د افغانستان کرېکټ بورډ د ۲۰۲۶ کال شل اووریز نړیوال جام او د ویسټ‌انډیز پر وړاندې د شل اووریزو سیالیو د لوبلړۍ لپاره د افغان لوبډلې نوملړ په ډاګه کړ.
د دغه بورډ غوراوي کمېټې د دواړو سیالیو لپاره یوه لوبډله ټاکلې چې لومړۍ به د افغانستان په کوربه‌توب له ویسټ‌انډیز سره په متحده عربي اماراتو کې درې ورځنۍ لوبلړۍ ترسره کوي او ورپسې به هند ته په نړیوال جام سیالیو کې د ګډون لپاره ځي.## [په ايران کې لاريونونه: له پلازمېنې تهران څخه نورو ښارونو ته هم غځېدلي](https://www.bbc.com/pashto/articles/c70l3666exwo?at_medium=RSS&at_campaign=rss?at_campaign=githubrss)![په ايران کې لاريونونه: له پلازمېنې تهران څخه نورو ښارونو ته هم غځېدلي](https://ichef.bbci.co.uk/ace/ws/240/cpsprodpb/2a92/live/77f3c720-e598-11f0-bb65-6152e605acc9.jpg)_AP ۱۴۰۴ مرغومی ۱۰, څلرنۍ ۳:۲۹:۲۷_په ايران کې د انفلاسيون او د پيسو ارزښت کمېدو له کبله لاريونونه له پلازمېنې تهران څخه نورو ښارونو ته هم خپاره شوي دي. دا لاریونونه د يکشنبې پر ورځ وروسته له هغه پيل شول چې د امریکایي ډالر پر وړاندې د ایراني ريال بيه تر ټولو ټيټې کچې ته ورسېده او له همدې کبله د تهران په لوی بازار کې دوکاندارانو اعتصاب وکړ.## [د بريتانيا په یوه روغتون کې پر پنځو کسانو له برید وروسته یو افغان وګړی نيول شوی](https://www.bbc.com/pashto/articles/cn56r2v20z5o?at_medium=RSS&at_campaign=rss?at_campaign=githubrss)![د بريتانيا په یوه روغتون کې پر پنځو کسانو له برید وروسته یو افغان وګړی نيول شوی](https://ichef.bbci.co.uk/ace/ws/240/cpsprodpb/2a93/live/d80fd050-e5e2-11f0-b67b-690eb873de1b.jpg)_AP ۱۴۰۴ مرغومی ۱۰, څلرنۍ ۰:۵۲:۳۵_د بريتانیا پوليس وايي يو ۲۰ کلن ځوان چې په اصل کې د افغانستان دی د دغه هېواد د شمال لوېديځ په يوه روغتون کې یې پر پنځو کسانو د اوسپنيزې الې له بريد وروسته نيولی دی. پوليسو ویلي، د ټپيانو حالت ښه دی او هېڅ يوه ته ژوند ګواښوونکی زيان نه دی رسېدلی. د نيوټن لي وېلوز په روغتون کې د ټپيانو سملاسمي درملنه شوې ده.## [ولې متحده عربي امارات په یمن کې خپل پوځي حضور پای ته رسوي؟](https://www.bbc.com/pashto/articles/c4g5ggnz2gjo?at_medium=RSS&at_campaign=rss?at_campaign=githubrss)![ولې متحده عربي امارات په یمن کې خپل پوځي حضور پای ته رسوي؟](https://ichef.bbci.co.uk/ace/ws/240/cpsprodpb/577f/live/e24f0220-e592-11f0-b67b-690eb873de1b.jpg)_AP ۱۴۰۴ مرغومی ۱۰, څلرنۍ ۰:۳۵:۴۳_متحده عربي اماراتو اعلان کړی چې خپل پاتې ځواکونه به له یمنه وباسي. دا پرېکړه وروسته له هغې کېږي چې سعودي عربستان له اماراتو غوښتي وو خپل ځواکونه دې د ۲۴ ساعتونو په موده کې له یمن وباسي.## [په ترکیه کې څه روان دي، ایا داعش ورته په یو ګواښ بدل شوی؟](https://www.bbc.com/pashto/articles/c4g4gg50jrxo?at_medium=RSS&at_campaign=rss?at_campaign=githubrss)![په ترکیه کې څه روان دي، ایا داعش ورته په یو ګواښ بدل شوی؟](https://ichef.bbci.co.uk/ace/ws/240/cpsprodpb/709e/live/59ba2410-e59e-11f0-aae2-2191c0e48a3b.jpg)_AP ۱۴۰۴ مرغومی ۹, درېنۍ ۱۳:۵۴:۴۵_په ترکیه کې د ملي پولیسو په عملیاتو کې له ۳۵۰ ډېر 'د اسلامي‌ دولت یا داعش' نومې ډلې غړي نیول شوي دي.
د کورنیو چارو وزیر علي یرلکایا وویل، په همغږو عملیاتو کې د سې‌شنبې په سهار په ۲۱ ولایتونو کې ۳۵۷ مشکوک کسان ونیول شول.## [هغه ماشومتوب چې بمونو غلا کړ: د جګړې په تیارو کې د ماشومانو مات زړونه](https://www.bbc.com/pashto/articles/cn414k9l4x2o?at_medium=RSS&at_campaign=rss?at_campaign=githubrss)![هغه ماشومتوب چې بمونو غلا کړ: د جګړې په تیارو کې د ماشومانو مات زړونه](https://ichef.bbci.co.uk/ace/ws/240/cpsprodpb/775d/live/9c1778d0-dc25-11f0-b67b-690eb873de1b.jpg)_AP ۱۴۰۴ مرغومی ۹, درېنۍ ۱۲:۵۴:۰۶_خبرداری: په دې مقاله کې د جګړې په سیمو کې پر ماشومانو د شخړو د اغېزو او د ټپونو د داسې تفصیل یادونه شوې چې ښايي د ځینو لوستونکو لپاره ځوروونکې وي.
لومړۍ پېښه دا ده چې د عبدالرحمن پلار ووژل شو. پر کور یې د اسرائیلو هوايي برید وشو. د هلک ۲۹ کلنه مور، اسما النشاش وایي: "هغه یې ټوټې ټوټې راوایست."
وروسته د ۲۰۲۴ کال د جولای پر ۱۶مه، د غزې په مرکزي برخه کې د نصیرات پر یوه ښوونځي هوايي برید وشو. یوولس کلن عبدالرحمن سخت ټپي شو. ډاکتران اړ شول چې د هغه یوه پښه پرې کړي.## [افغان کروندګر وایي، د نشه‌يي توکو پر کښت د بندیز اقتصادي اغېزې ژورې دي](https://www.bbc.com/pashto/articles/c93n3dlv6vzo?at_medium=RSS&at_campaign=rss?at_campaign=githubrss)![افغان کروندګر وایي، د نشه‌يي توکو پر کښت د بندیز اقتصادي اغېزې ژورې دي](https://ichef.bbci.co.uk/ace/ws/240/cpsprodpb/0e6c/live/6ffb8880-e4be-11f0-b67b-690eb873de1b.jpg)_AP ۱۴۰۴ مرغومی ۹, درېنۍ ۰:۱۸:۴۶_د نشه‌يي توکو او جرمنو پر وړاندې د ملګرو ملتونو د مبارزې ادارې نوې سروې ښيي چې د افغانستان په شمال ختیځ کې هغه کروندګر چې پخوا یې کوکنار کرل، د طالبانو حکومت له بندیز راوروسته د اپیوم یا تاریاکو د بدیل عاید په ترلاسه کولو کې له ستونزو سره مخامخ دي.
د طالبانو حکومت د ۲۰۲۲ کال اپرېل کې په افغانستان کې د نشه‌يي توکو پر کر بندیز اعلان کړ او یو‌اېن‌اوډي‌سي وايي، چې دا بندیز اوس هم په ډېر جدي ډول پلی کېږي.
دا سروې په بلخ، بدخشان او کندوز ولایتونو کې شوې او سلګونه کروندګر او کلیوالي مشران پکې پوښتل شوي دي.## [له تنکیو ځوانانو سره د لوڅو پیغامونو د پایلو په اړه څه ډول خبرې باید وشي؟](https://www.bbc.com/pashto/articles/ckg9kpg1z06o?at_medium=RSS&at_campaign=rss?at_campaign=githubrss)![له تنکیو ځوانانو سره د لوڅو پیغامونو د پایلو په اړه څه ډول خبرې باید وشي؟](https://ichef.bbci.co.uk/ace/ws/240/cpsprodpb/4f1e/live/9d99a420-e4b9-11f0-a8dc-93c15fe68710.jpg)_AP ۱۴۰۴ مرغومی ۸, دونۍ ۱۳:۲۱:۰۱_ټکنالوژي زموږ اړیکې د پام وړ دول بدلې کړې دي. دا بدلون د تنکیو ځوانانو لپاره په دې معنی دی چې هغوی اوس د جنسي پوهاوی په اړه معلومات د سېکسټېنګ یا جنسي پیغامونو له لارې ترلاسه کوي. 
ځکه نو د جنسي پیغامونو اصطلاح رامنځته شوې ده. دغه جنسي پیغامونه د موبایلونو له لارې په پراخ ډول لېږل کېږي او ترلاسه کېږي. 
د دغو پیغامونو لېږد رالېږد په لویانو کې عام دی، خو د تنکیو ځوانانو ترمنځ هم لیدل کېږي. د "جاما پډیاټرېکس" په نوم علمي مجله د یوې خپرې شوې څېړنې له مخې، له هرو درو ماشومانو (د ۱۲ او ۱۷ کلونو ترمنځ)  یو یې پر خپل موبایل یو جنسي پیغام ترلاسه کړی دی.