# BBC News Pashto## [د طالبانو حکومت او پاکستاني‌ ځواکونو ترمنځ‌ وروستيو نښتو کې افغان لوري‌ ته ۵ کسان وژل شوي‌](https://www.bbc.co.uk/pashto/live/c783nv7qv5yt?at_medium=RSS&at_campaign=rss?at_campaign=githubrss)![د طالبانو حکومت او پاکستاني‌ ځواکونو ترمنځ‌ وروستيو نښتو کې افغان لوري‌ ته ۵ کسان وژل شوي‌](https://ichef.bbci.co.uk/ace/standard/240/cpsprodpb/08f4/live/73409680-d298-11f0-a892-01d657345866.jpg)__کندهار کې ډاکترانو بي‌بي‌سي ته تائید کړې چې د تېرې شپې په نښتو کې څلور ولسي وګړي او یو طالب سرتېری وژل شوي دي. د سپین بولدک د روغتیا برخې مشر وايي، څلور عام کسان ژوبل او د دوو ټپیانو روغتیايي‌ حالت نازک دی. په وژل شویو کې یوه ښځه او یو ماشوم دي. د طالبانو حکومت وايي، برید لومړی پاکستاني لوري کړی، خو پاکستان ادعا کوي چې ډزې طالبانو له کوم دلیل پرته کړې دي او دوی یې په غبرګون کې برید کړی.‌## [د ملګرو ملتونو پراختیايي پروګرام: په افغانستان کې د شګو او دوړو توپانونه تر ۲۰ سلنې زیات شوي](https://www.bbc.com/pashto/articles/clydr2jedwdo?at_medium=RSS&at_campaign=rss?at_campaign=githubrss)![د ملګرو ملتونو پراختیايي پروګرام: په افغانستان کې د شګو او دوړو توپانونه تر ۲۰ سلنې زیات شوي](https://ichef.bbci.co.uk/ace/ws/240/cpsprodpb/edb7/live/a1122420-d315-11f0-a892-01d657345866.jpg)_AP ۱۴۰۴ لیندۍ ۱۶, يونۍ ۲:۳۹:۲۶_د ملګرو ملتونو پراختیايي پروګرام (يو اېن ډي پي) په خپل وروستي راپور کې افغانستان د اقلیم بدلون له پلوه په لسو تر ټولو ډېرو اغېزمنو شويو هېوادونو کې ياد کړی دی او زياته کړې یې ده چې د وچکالۍ تر څنګ د هېواد په ځينو برخو کې د شګو او دوړو توپانونه وګړو ته ډېر زیانونه رسولي. د راپور له مخې په جنوب او جنوب لوېديزو ولايتونو لکه هرات، فراه، نیمروز او کندهار کې خلک په کال کې له ۵۰ ورځو زيات د شګو او دوړو له توپان سره مخامخ وي. په شمالي ولایتونو لکه بلخ او جوزجان کې بیا دغه توپان له ۲۰ تر ۳۰ ورځو دوام کوي.## [ولې مو ویښتان په کم عمر کې سپینېږي او څنګه یې بېرته تورولی شو؟](https://www.bbc.com/pashto/articles/cy5qw47q3ddo?at_medium=RSS&at_campaign=rss?at_campaign=githubrss)![ولې مو ویښتان په کم عمر کې سپینېږي او څنګه یې بېرته تورولی شو؟](https://ichef.bbci.co.uk/ace/ws/240/cpsprodpb/a939/live/c0e77520-ad18-11f0-ba75-093eca1ac29b.jpg)_AP ۱۴۰۴ لیندۍ ۱۶, يونۍ ۰:۱۴:۱۶_اشلي سوکرو لا ۱۴ کلنه وه چې د یوې ټولګیوالې یې په لیسه کې د سر یوه سپین ویښته ته ورپام شو. دغې پېښې کلونه کلونه د "څنګه ښکارېدو" په اړه د هغې لیدلوری بدل کړ.
اشلي وايي "ناڅاپه مې له خولې ووتل نه زه ایله لا ۱۴ کلنه یم،‌ ویښته مې نشي سپینېدای... په یاد مې دي‌ چې غرمه کور ته ولاړم،‌ ائینه مې را واخیسته او ومې کتل چې ډېر ویښتان مې سپین دي. ډېره شرمېدم."## [د ۲۰۲۶ فوټبال نړیوال جام په اړه څومره پوهېږئ؟](https://www.bbc.com/pashto/articles/c075pey7d8jo?at_medium=RSS&at_campaign=rss?at_campaign=githubrss)![د ۲۰۲۶ فوټبال نړیوال جام په اړه څومره پوهېږئ؟](https://ichef.bbci.co.uk/ace/ws/240/cpsprodpb/5086/live/05d08a90-d213-11f0-bd15-e5c6de83b2f6.jpg)_AP ۱۴۰۴ لیندۍ ۱۵, اونۍ ۱۶:۲۱:۵۱_د فوټبال په راتلونکي نړیوال جام کې د لوبیدونکو لوبډلو د ډله بندۍ (قرعه کشۍ) مراسم په لوړه کچه امریکا کې نیول شوي وو.
د فیفا ۲۰۲۶ فوټبال نړیوال جام لوبې د همدې دریو هېوادونو (امریکا، مکسیکو او کاناډا) په ګډ  کوربتوب راتلونکي دوبی پیلېږي.## [ د مخ ښکلا لپاره د فیلر کارول روغتیايي خطر پېښولی شي](https://www.bbc.com/pashto/articles/c3r74d8r2nno?at_medium=RSS&at_campaign=rss?at_campaign=githubrss)![ د مخ ښکلا لپاره د فیلر کارول روغتیايي خطر پېښولی شي](https://ichef.bbci.co.uk/ace/ws/240/cpsprodpb/054e/live/1836e880-d2c4-11f0-9fb5-5f3a3703a365.jpg)_AP ۱۴۰۴ لیندۍ ۱۵, اونۍ ۱۵:۴۰:۰۶_څېړونکي هغو ښځو ته خبرداری ورکوي چې د مخ د ښکلا لپاره د فیلر تزریقونو عملیات کوي، د شریانونو د بندېدو له امله د جدي اختلالاتو او ګډوډیو د رامنځته کېدو وېره شته. دا بندېدل کولی شي د وینې جریان ته زیان ورسوي، او په پایله کې د پوستکي د زیانمنېدو یا ان د ړوندوالي لامل شي.## [له فضا انځورونه: 'کعبه شریفه' لکه غمی داسې ځلېږي ](https://www.bbc.com/pashto/articles/cq60m6p5vzdo?at_medium=RSS&at_campaign=rss?at_campaign=githubrss)![له فضا انځورونه: 'کعبه شریفه' لکه غمی داسې ځلېږي ](https://ichef.bbci.co.uk/ace/ws/240/cpsprodpb/22cb/live/d7d6dea0-d25d-11f0-a892-01d657345866.jpg)_AP ۱۴۰۴ لیندۍ ۱۵, اونۍ ۱۴:۱۹:۳۷_د امریکا د فضایي څیړنو د مرکز (ناسا) د دغه ساینسپوه دا ډېر لیدل شوی انځور د (بیت الله شریف) دی چې له بره د کوم کمساري قیمتي غمي په څېر ځلېږي.
نوموړي له دغه انځور سره لیکلي: له فضا د سعودي عرب د مکې ښار منظره " په منځ کې ځلېدونکي ودانۍ د اسلام سپېڅلی ځای کعبه له ورایه ښکاري."## [استرالیا د طالبانو حکومت پر څلورو چارواکو مالي او سفري بندیزونه ولګول](https://www.bbc.com/pashto/articles/cjezl5zn2zzo?at_medium=RSS&at_campaign=rss?at_campaign=githubrss)![استرالیا د طالبانو حکومت پر څلورو چارواکو مالي او سفري بندیزونه ولګول](https://ichef.bbci.co.uk/ace/ws/240/cpsprodpb/be7b/live/674bca40-d28c-11f0-9c27-bb974786ab0c.jpg)_AP ۱۴۰۴ لیندۍ ۱۵, اونۍ ۱۲:۰۳:۱۲_استرالیا بهرنیو چارو وزارت وایي، په افغانستان کې یې د طالبانو حکومت پر څلورو چارواکو د بشري حقونو خرابېدونکي وضعیت، په تېره بیا د نجونو، ښځو او لږه‌کیو د ځپلو د حقونو سلبولو له کبله مالي بندیزونه او سفری محدودیتونه لګولي دي.
په دوی کې د طالبانو حکومت د امر بالمعروف او نهی عن المنکر وزیر محمد خالد حنفي، د لوړو زدکړو وزیر ندا محمد ندیم، د عدلیې وزیر عبدالحکیم شرعي او د سترې محکمې مشر قاضي القضات عبدالحکیم حقاني شامل دي.
د طالبانو حکومت دغه بندیزونه نا عادلانه او بې اغېزې بللي‌ دي.‌## ['ټول کډوال باید قاچاقبرو ته پیسې ورکړي... خو له ښځو د جنسي اړیکې تمه کېږي'](https://www.bbc.com/pashto/articles/cr4dw0dpq2yo?at_medium=RSS&at_campaign=rss?at_campaign=githubrss)!['ټول کډوال باید قاچاقبرو ته پیسې ورکړي... خو له ښځو د جنسي اړیکې تمه کېږي'](https://ichef.bbci.co.uk/ace/ws/240/cpsprodpb/1e2e/live/8c6e4d30-cf8e-11f0-aa60-9b31093c6070.jpg)_AP ۱۴۰۴ لیندۍ ۱۵, اونۍ ۰:۱۳:۱۹_استر د لاګوس په سړکونو کې وېدېدله چې یوه ښځه له دې ژمنې سره ورغله چې له نایجېریا نه اروپا ته د تللو لاره چاره او هلته د کار او کور فرصت ورته برابروي.## [پاکستان مرکزي اسیا ته د خپلو مالټو او کچالانو لېږد لپاره د ایران لار کاروي](https://www.bbc.com/pashto/articles/cn41lkqzwneo?at_medium=RSS&at_campaign=rss?at_campaign=githubrss)![پاکستان مرکزي اسیا ته د خپلو مالټو او کچالانو لېږد لپاره د ایران لار کاروي](https://ichef.bbci.co.uk/ace/ws/240/cpsprodpb/ca87/live/968cf440-d297-11f0-8c06-f5d460985095.jpg)_AP ۱۴۰۴ لیندۍ ۱۵, اونۍ ۱۱:۳۷:۲۶_پاکستان حکومت د ایران له لارې د مرکزي اسیا هېوادونو ته د مالټو او پټاټو صادرولو اجازه ورکړه. د بي بي سي اردو څانګې رپوټ کې ویل شوي، د پاکستان سوداګرۍ وزارت په یوه تازه اعلامیه کې ویلي چې د صادارتو اوسنۍ پالیسۍ له مخې د سږني موسم لپاره دا اجازه ورکړل شوې.## [پوتین: د طالبانو له حکومت سره د اړیکو ساتل خورا مهمه چاره ده](https://www.bbc.com/pashto/articles/cm210m9mn04o?at_medium=RSS&at_campaign=rss?at_campaign=githubrss)![پوتین: د طالبانو له حکومت سره د اړیکو ساتل خورا مهمه چاره ده](https://ichef.bbci.co.uk/ace/ws/240/cpsprodpb/68c6/live/0a2cc6f0-d19e-11f0-9fb5-5f3a3703a365.jpg)_AP ۱۴۰۴ لیندۍ ۱۴, جمعه ۱۳:۵۸:۴۵_د روسیې ولسمشر ولادیمیر پوتین وايي، د افغانستان وضعیت بدلېدلو لپاره د طالبانو له حکومت سره د اړیکو ساتل خورا مهمه چاره ده. ښاغلی پوتین په ټینګار سره وویل، افغانستان په بشپړه توګه د طالبانو تر کنټرول لاندې دی او هېڅ یو هېواد نه شي کولای، په کابل کې له اوسني مشرتابه سره د اړیکو له درلودلو پرته، د دې هېواد پر چارو واقعي اغېز ولري.