# BBC News Pashto## [د کابل-هرات لویې لارې اوږدو کې ترافیکي پېښه: ۱۱ کسان مړه شوي او څلور ټپیان دي](https://www.bbc.com/pashto/articles/c1ljyjrv568o?at_campaign=githubrss)![د کابل-هرات لویې لارې اوږدو کې ترافیکي پېښه: ۱۱ کسان مړه شوي او څلور ټپیان دي](https://ichef.bbci.co.uk/ace/ws/240/cpsprodpb/6fa6/live/fd09c090-6217-11f0-b5c5-012c5796682d.jpg)_AP ۱۴۰۴ چنگاښ ۲۵, څلرنۍ ۷:۴۶:۳۰_د افغانستان په سویلي ولایت هلمند کې ځايي چارواکي وايي، د هرات او کابل تر منځ د غزېدلې لویې لارې په اوږدو کې د ترافیکي پېښې له کبله ۱۱ کسان مړه شوي دي.
د هلمند ولایت امنیه قوماندانۍ له لوري په یوه اېکس پیغام کې ویل شوي، په دې پېښه کې څلور کسان ټپیان شوي دي.
پېښه د واشېر ولسوالۍ اړوند کاریز سیمه کې د دوو مسافر لېږدونکو موټرو تر منځ د ټکر له کبله رامنځته شوې.## [د یوې پټې طرحې له مخې زرګونه افغانان برېتانیا ته لېږدول شوي](https://www.bbc.com/pashto/articles/c78nq886jewo?at_campaign=githubrss)![د یوې پټې طرحې له مخې زرګونه افغانان برېتانیا ته لېږدول شوي](https://ichef.bbci.co.uk/ace/ws/240/cpsprodpb/a943/live/15021ad0-619b-11f0-b5c5-012c5796682d.png)_AP ۱۴۰۴ چنگاښ ۲۴, درېنۍ ۱۷:۲۰:۲۹_په یوه نوې برالا شوې موضوع کې معلومه شوې، چې په تېروتنه  د یوه برېتانوي چارواکي له لوري د شخصي معلوماتو له افشا کېدو وروسته، د یوې پټې چمتو شوې طرحې له مخې زرګونه افغانان برېتانیا ته لېږدول شوي وو. 
 د ۲۰۲۲ کال په فبرورۍ کې د هغو ۱۹۰۰۰ افغانانو شخصي معلومات افشا شوي، چې په افغانستان کې یې د طالبانو له بیا واکمنېدو وروسته د برېتانیا ویزو ترلاسه کولو غوښتنلیکونه یې وړاندې کړي وو.## ["تر ټولو ډېر عمر" کې د مرتون ځغاستونکی فوجا سېنګ د ۱۱۴ کلونو په عمر د ټکر له کبله ومړ](https://www.bbc.com/pashto/articles/c98j2g935vvo?at_campaign=githubrss)!["تر ټولو ډېر عمر" کې د مرتون ځغاستونکی فوجا سېنګ د ۱۱۴ کلونو په عمر د ټکر له کبله ومړ](https://ichef.bbci.co.uk/ace/ws/240/cpsprodpb/d0dd/live/3f9654a0-6150-11f0-a8bf-11b964825fda.jpg)_AP ۱۴۰۴ چنگاښ ۲۵, څلرنۍ ۴:۰۱:۲۵_هندي الاصله بريتانوی فاوجا سېنګ چې په نړيواله کچه د مرتون تر ټولو د ډېر عمر منډه وهونکی ګڼل کېږي د ۱۱۴ کالو په عمر په هند کې د ترافيکي پېښې له امله مړ شوی. پوليس وايي سېنګ د پنجاب په خپل پلرني کلي کې له سړکه د تېرېدو پر مهال يوه ناپېژانده موټر وهلی دی. له ټکر وروسته کليوالو يې روغتون ته ورساوه خو هلته يې ساه ورکړه.## [د بريتانيا د ترهګرۍ ضد پولیس وايي د روسیې، ایران او چین عملیات په چټکۍ مخ په زیاتېدو](https://www.bbc.com/pashto/articles/c8732d0p935o?at_campaign=githubrss)![د بريتانيا د ترهګرۍ ضد پولیس وايي د روسیې، ایران او چین عملیات په چټکۍ مخ په زیاتېدو](https://ichef.bbci.co.uk/ace/ws/240/cpsprodpb/7695/live/4e8d8070-61d5-11f0-a40e-a1af2950b220.jpg)_AP ۱۴۰۴ چنگاښ ۲۴, درېنۍ ۲۳:۵۱:۴۰_د بریتانیا د ترهګرۍ ضد پولیسو دوه مشران وايي، روسیه، ایران او چین د بریتانیا په خاوره کې د داسې کړنو او عملیاتو تر شا دي چې د خلکو ژوند ګواښي. دوی بریدونه او تښتونې کوي او د خپلو اهدافو د ترلاسه کولو لپاره مجرمین، حتی ماشومان کاروي.## [د مطیع الله تراب جنازه په ننګرهار کې وشوه](https://www.bbc.com/pashto/articles/c4ge02j8w4ko?at_campaign=githubrss)![د مطیع الله تراب جنازه په ننګرهار کې وشوه](https://ichef.bbci.co.uk/ace/ws/240/cpsprodpb/d7f2/live/49fcba10-619b-11f0-b5c5-012c5796682d.jpg)_AP ۱۴۰۴ چنگاښ ۲۴, درېنۍ ۱۶:۴۷:۱۲_د پښتو ژبې یوه مشهور شاعر مطیع الله تراب د زړه درېدو له امله د دوشنبې پر ورځ ساه ورکړه. زوی یې ابدال تراب بي بي سي ته د خپل پلار د مړینې پخلی کړی دی. ګڼو لیکوالانو، شاعرانو او د ادب مينه والو د نوموړي پر مړینه خواشیني څرګنده کړې ده.## [ټرمپ‌ بي‌بي‌سي ته:‌ زه نهیلی یم، خو له پوتین سره مې حساب لا پای ته نه دی رسولی](https://www.bbc.com/pashto/articles/cz6g2vg65dno?at_campaign=githubrss)![ټرمپ‌ بي‌بي‌سي ته:‌ زه نهیلی یم، خو له پوتین سره مې حساب لا پای ته نه دی رسولی](https://ichef.bbci.co.uk/ace/ws/240/cpsprodpb/384e/live/8cda5d40-6134-11f0-a40e-a1af2950b220.jpg)_AP ۱۴۰۴ چنگاښ ۲۴, درېنۍ ۱۰:۳۱:۲۵_ډونلډ ټرمپ له بي بي سي سره په یوه ځانګړې ټیلیفوني اړیکه کې ویلي، دی نهیلی دی خو له ولادیمیر پوتین سره یې اړیکې ختمې نه دي.
د امریکا له ولسمشره په ټینګار سره پوښتنه کېده، چې ایا دی د روسیې پر مشر باور لري، د هغه ځواب دا و چې: "زه په یوه ډول پر هېچا باور نه لرم."
ټرمپ څو ساعته وروسته له هغه، خبرې کولې چې اوکرایین ته یې د وسلو د لېږلو پلانونه اعلان کړل او خبرداری یې ورکړ که په ۵۰ ورځو کې اوربند ونه شي نو پر روسیه به سختې تعرفې ولګول شي.
د امریکا پر ولسمشر فشار راوړل شو چې ایا هغه د روسیې پر مشر باور لري، د هغه ځواب دا و چې: "زه تقریبا پر هېچا باور نه لرم."## [په تهران کې د یوه ۱۸ کلن افغان طاها رضايي بوږنوونکې وژنه](https://www.bbc.com/pashto/articles/cwyk2k4d192o?at_campaign=githubrss)![په تهران کې د یوه ۱۸ کلن افغان طاها رضايي بوږنوونکې وژنه](https://ichef.bbci.co.uk/ace/ws/240/cpsprodpb/40fb/live/29d495b0-60aa-11f0-ba44-5934558aeaa1.jpg)_AP ۱۴۰۴ چنگاښ ۲۴, درېنۍ ۲:۵۹:۱۷_۱۸ کلن افغان زلمی امیر طاها له خپل لوډر سره بڼ ته تللی و، خو څو ورځې وروسته یې د دماوند د ابسرد یوه باغ کې مړی وموندل شو. د دماوند ولسوالۍ د ځايي خبرونو د وېبپاڼې -ابسرد دماوند- د رپوټ له مخې، د دې ولسوالۍ امنیه قومندان مرتضی ملکي ویلي، پولیس چې د جرم د پېښېدو ځای ته لاړل، د وژل شوي مړی یې وموند، چې د ابسرد ښار په همند مرانک سیمه کې خښ کړل شوی و.## [ټرمپ او د چین لخوا د بګرام پوځي اډې د نیولو ادعا،       د سپوږمکۍ شواهد څه وايي؟](https://www.bbc.com/pashto/articles/cgeq880vg3po?at_campaign=githubrss)![ټرمپ او د چین لخوا د بګرام پوځي اډې د نیولو ادعا،       د سپوږمکۍ شواهد څه وايي؟](https://ichef.bbci.co.uk/ace/ws/240/cpsprodpb/21c8/live/fa7ab1c0-5e68-11f0-a40e-a1af2950b220.jpg)_AP ۱۴۰۴ چنگاښ ۲۳, دونۍ ۱۲:۰۱:۵۶_د امریکا ولسمشر ډونلډ ټرمپ له افغانستانه د خپل هېواد د سرتېرو له وتلو راهیسې لږ تر لږه ۲۰ ځله ویلي، چې امریکا باید په افغانستان کې د بګرام پوځي اډه له لاسه نه وای ورکړې.
نژدې هر ځل چې هغه د کابل په شمال  پروان ولایت کې د بګرام پوځي اډې یادونه کړې، سمدلاسه یې چین یاد کړی دی.## [ سوداګر وايي، د غلام خان بندر بندښت زیانمن کړي، خو پاکستاني چارواکي وايي افغانستان ته يې صادرات ډېر شوي](https://www.bbc.com/pashto/articles/cwyr2j8gnkno?at_campaign=githubrss)![ سوداګر وايي، د غلام خان بندر بندښت زیانمن کړي، خو پاکستاني چارواکي وايي افغانستان ته يې صادرات ډېر شوي](https://ichef.bbci.co.uk/ace/ws/240/cpsprodpb/94c7/live/5853c8e0-60ad-11f0-a40e-a1af2950b220.jpg)_AP ۱۴۰۴ چنگاښ ۲۳, دونۍ ۱۴:۱۵:۱۳_سوداګر او ځايي چارواکي وايي، په خوست کې د افغانستان او پاکستان تر منځ پر ډېورنډ کرښه د تګ راتګ او سوداګرۍ یوه مهمه لاره - غلام‌خان بندر - له دوو اونیو راهیسې تړلې او لسګونه بار وړونکې لارۍ منتظرې دي. خو دا داسې مهال دي چې پاکستان وايي افغانستان ته يې صادرات ډېر شوي.