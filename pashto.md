# BBC News Pashto## [په افغانستان کې د بې روزګارۍ لوړېدل؛ د طالبانو حکومت وايي تر ۳۰ سلنه خلک کار نه لري](https://www.bbc.com/pashto/articles/crk6yvzvvk5o?at_campaign=githubrss)![په افغانستان کې د بې روزګارۍ لوړېدل؛ د طالبانو حکومت وايي تر ۳۰ سلنه خلک کار نه لري](https://ichef.bbci.co.uk/ace/ws/240/cpsprodpb/6440/live/00ac9830-66aa-11f0-89ea-4d6f9851f623.jpg)_AP ۱۴۰۴ چنگاښ ۳۱, درېنۍ ۳:۲۶:۱۵_په افغانستان کې د طالبانو حکومت د کار او ټولنیزو چارو وزارت وايي، په هېواد کې د بې روزګاره خلکو شمېر لوړ شوی او اټکل کوي، چې په دغه هېواد کې د بې کارۍ کچه تر ۳۰ سلنې رسېدلې ده. د طالبانو حکومت د کار او ټولنيزو چارو وزير ملا عبدالمنان عمري له بي بي سي پښتو سره په خبرو کې ويلي، که څه هم کره سروې نشته خو "زموږ د اټکل له مخې کېدای شي له ۲۵ تر ۳۰ سلنه په افغانستان کې بې روزګاري موجوده وي. " خو وايي هڅه کوي چې په کور د ننه او بهر په نورو هېوادونو کې خلکو ته کاري فرصتونه او دندې جوړې کړي.## [بريتانيا او ۲۷ نورو هېوادونو اسرائیل په غزه کې د مرستو ترلاسه کوونکو ملکي وګړو د وژنې له کبله غندلي](https://www.bbc.com/pashto/articles/clyxej1prmzo?at_campaign=githubrss)![بريتانيا او ۲۷ نورو هېوادونو اسرائیل په غزه کې د مرستو ترلاسه کوونکو ملکي وګړو د وژنې له کبله غندلي](https://ichef.bbci.co.uk/ace/ws/240/cpsprodpb/1654/live/1e8112d0-668e-11f0-89ea-4d6f9851f623.jpg)_AP ۱۴۰۴ چنگاښ ۳۰, دونۍ ۲۳:۵۷:۳۴_د بريتانیا، فرانسې، ايټاليا، جاپان او کاناډا په ګډون د ۲۷ هېوادونو د بهرنيو چارو وزيرانو په غزه کې د اسرائيلو جګړې د "سملاسي پايته رسېدو" غوښتنه کړې او خبرداری يې ورکړی چې بشري کړاو نوې کچې ته رسېدلی دی. په يوه ګډه اعلاميه کې يادو هېوادونه ويلي چې چمتو دي د "سملاسي غير مشروط او تلپاتي اوربند" راوستلو لپاره نور ګامونه پورته کړي.## [په بلوچستان کې د ښځې او سړي د وژنې ویډیو: 'هغه قومي مشر نیول شوی چې د وژنې امر یې کړی و'](https://www.bbc.com/pashto/articles/cp86gxv05m3o?at_campaign=githubrss)![په بلوچستان کې د ښځې او سړي د وژنې ویډیو: 'هغه قومي مشر نیول شوی چې د وژنې امر یې کړی و'](https://ichef.bbci.co.uk/ace/ws/240/cpsprodpb/0526/live/388d79d0-662e-11f0-8dbd-f3d32ebd3327.png)_AP ۱۴۰۴ چنگاښ ۳۰, دونۍ ۱۲:۲۹:۰۷_د پاکستان د بلوچستان ايالت اعلی وزير سرفراز بګټي پر ټولنيزو رسنيو د يوې ښځې او يوه نارينه د وژل کېدو خپرې شوې ويډيو په اړه ويلي چې "دا له اختر څو ورځې مخکينۍ ده او په دې اړه يو مشکوک کس نيول شوی دی." يوه ويډيو چې له پرون راهيسې پر ټولنيزو رسنيو خپره شوې په کې په ظاهرا ښکاري چې په بلوچستان کې وسله وال يوه ښځه په ډزو وژني.## [د طالبانو حکومت قطر ته کارګر استوي: د پراخې بې کارۍ کمولو کې څومره مرسته کولی شي؟](https://www.bbc.com/pashto/articles/c0j40dw0zp6o?at_campaign=githubrss)![د طالبانو حکومت قطر ته کارګر استوي: د پراخې بې کارۍ کمولو کې څومره مرسته کولی شي؟](https://ichef.bbci.co.uk/ace/ws/240/cpsprodpb/1588/live/16d6a6d0-6648-11f0-89ea-4d6f9851f623.jpg)_AP ۱۴۰۴ چنگاښ ۳۰, دونۍ ۱۶:۰۷:۲۱_د  طالبانو د حکومت د کار او ټولنیزو چارو وزارت وايي چې بهرنیو هېوادونو ته د افغان کارګرو د لیږلو په لومړي پړاو کې به ۷۰۰ کسان قطر ته واستول شي.
د دغه وزارت د ویاند سمیع الله ابراهیمي په وینا، د کارګرانو لېږل به د "قطر دولتي ګډ شرکت او د افغان خصوصي کارموندنې شرکتونو" ترمنځ د یوې هوکړې پر بنسټ وي.## [ټرمپ ژمنه کړې چې عرب اماراتو کې افغان کډوال به وژغوري خو اماراتو وار د مخه ځینې افغانستان ته لېږلي](https://www.bbc.com/pashto/articles/c1lj3dqqg99o?at_campaign=githubrss)![ټرمپ ژمنه کړې چې عرب اماراتو کې افغان کډوال به وژغوري خو اماراتو وار د مخه ځینې افغانستان ته لېږلي](https://ichef.bbci.co.uk/ace/ws/240/cpsprodpb/397d/live/0dcd8570-6613-11f0-88f4-9d5412e55539.jpg)_AP ۱۴۰۴ چنگاښ ۳۰, دونۍ ۱۰:۱۱:۲۸_رویټرز خبري اژانس د امریکا د بهرنیو چارو وزارت هغه استول شوی لیک لیدلی چې څو ورځې وړاندې په کې ویل شوي، ولسمشر ډونلډ ټرمپ له هغو افغانانو سره مرسته کوي چې په متحده عرب اماراتو کې بند پاتې دي. ویل شوي، د عرب اماراتو حکومت افغانستان ته د هغوی ستنول پيل کړي او واشنګټن ته یې د دې خبر ورکړی و.## ["خارښت او درد مې درلود" د ښځو د تناسلي غړي ناروغي چې ډېر کله یې ناسم تشخیص کېږي](https://www.bbc.com/pashto/articles/ckg3ne3ejelo?at_campaign=githubrss)!["خارښت او درد مې درلود" د ښځو د تناسلي غړي ناروغي چې ډېر کله یې ناسم تشخیص کېږي](https://ichef.bbci.co.uk/ace/ws/240/cpsprodpb/ccc2/live/c85059e0-51cd-11f0-b4be-8f7caf53b80c.jpg)_AP ۱۴۰۴ چنگاښ ۳۰, دونۍ ۷:۴۷:۱۱_کلیر بوم هاور وايي: "ما فکر کاوه، چې ټولې ښځې به دا خارښت لري."
د انګلنډ د کېنټ سیمې ۵۲ کلنه مېرمن وايي، شاوخوا پنځه کلنه وه، چې د لومړي ځل لپاره یې تناسلې غړي ، vulva شاوخوا کې خارښت احساس کړ- مطلب vagina  ته د دخول د سوري شاوخوا ساحه ده.
"هر وخت یې راته خارښت کاو، ما واقعا درد درلود، له وینو ډکې تڼاکې به پرې راختې، اوښکې مې تلې، په ډېر سختي به تشناب ته تلم."## [د نسوارو په څېر هغه 'نیکوټین لرونکې پوړۍ' چې ورۍ شڼوي](https://www.bbc.com/pashto/articles/cjrlxxzggp5o?at_campaign=githubrss)![د نسوارو په څېر هغه 'نیکوټین لرونکې پوړۍ' چې ورۍ شڼوي](https://ichef.bbci.co.uk/ace/ws/240/cpsprodpb/cc81/live/5f932100-6567-11f0-af20-030418be2ca5.png)_AP ۱۴۰۴ چنگاښ ۲۹, يونۍ ۱۵:۵۲:۱۱_په بریتانیا کې دفېن په نامه یو ښار مېشتی له یوه کوچني او ځلېدونکي ډبي د چای د پاکټ په څېر سپین رنګ لرونکې پوړۍ راباسي او د خپلې پورتنۍ شونډې او وریو ترمنځ یې ږدي.
دی او د ده ملګري دغه نیکوټین دومره ډېر کاروي چې ځینې وخت یې زړه خرابېږي او کانګې کوي. 
دی وايي په دغو پوړیو کې دومره ډېر نیکوټین وي (یوه پوړۍ کې ۱۵۰ ملي ګرامه) چې دوی په بشپړ ډول بې‌ حسه کوی او بیا نور نشی خوځېدلی، په ځانګړي ډول کله چې په یو وار دوه یا درې پوړۍ یو ځای وکاروي.## [د سعودي عربستان نوی قانون: بهرنیانو ته د ملکیت بازار دروازې پرانیستل شوې](https://www.bbc.com/pashto/articles/c1jw47jdjj7o?at_campaign=githubrss)![د سعودي عربستان نوی قانون: بهرنیانو ته د ملکیت بازار دروازې پرانیستل شوې](https://ichef.bbci.co.uk/ace/ws/240/cpsprodpb/5867/live/9afb3120-6539-11f0-89ea-4d6f9851f623.jpg)_AP ۱۴۰۴ چنگاښ ۲۹, يونۍ ۷:۴۶:۱۸_د سعودي عربستان وزیرانو شورا یوه نوې طرحه تصویب کړې چې له مخې یې بهرنیانو ته په دې هېواد کې د ملکیتونو پېرلو او مالکیت ترلاسه کولو اجازه ورکول کېږي. دا لومړی ځل نه دی چې سعودي عربستان (غیري سعودي) وګړو ته د ملکیت حق ورکوي، خو دا نوی قانون ـ سره له دې چې ځینې شرایط لري ـ بې‌سارې اسانتیاوې برابروي. تمه ده چې دا قانون د ۲۰۲۶ کال په لومړۍ میاشت کې پلی شي. دا پرېکړه د ولعیهد محمد بن سلمان په مشرۍ د د چارشنبې ورځې په غونډه کې تصویب شوه.## [د جولان لوړې څه دي او څوک يې کنټرولوي؟](https://www.bbc.com/pashto/articles/cx2kz4z7ne2o?at_campaign=githubrss)![د جولان لوړې څه دي او څوک يې کنټرولوي؟](https://ichef.bbci.co.uk/ace/ws/240/cpsprodpb/ec80/live/1bf38c70-b7be-11ef-a0cf-7bf220dc1294.jpg)_AP ۱۴۰۴ چنگاښ ۲۹, يونۍ ۵:۲۴:۵۵_د سوريې په جنوب کې د درزويانو او سني بدويانو تر منځ له جګړې سره هممهاله د اسرائيلو پوځي مداخلې يو ځل بيا د دې لانجمنې سيمې پر لور د نړيوالو پام ور اړولی دی. اسرائيل وايي ځواکونه يې هڅه کوي د سوريې په جنوب کې غيرپوځي سيمې وساتي او لږکي دروزيان د حکومت پلوه ځواکونو له بريدونو خوندي کړي.