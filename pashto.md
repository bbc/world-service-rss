# BBC News Pashto## [د پاکستان د لومړي وزیر مرستیال له افغانستان سره د امنیت او سوداګرۍ په اړه خبرو لپاره کابل ته تللی](https://www.bbc.com/pashto/articles/cqx4qj0n3j2o?at_campaign=githubrss)![د پاکستان د لومړي وزیر مرستیال له افغانستان سره د امنیت او سوداګرۍ په اړه خبرو لپاره کابل ته تللی](https://ichef.bbci.co.uk/ace/standard/240/cpsprodpb/94a5/live/71a1f1a0-1cf1-11f0-b265-abe347419ae3.jpg)_AP ۱۴۰۴ وری ۳۰, اونۍ ۷:۴۶:۰۱_د پاکستان د بهرنیو چارو وزارت او په افغانستان کې د طالبانو سرچینې وايي، د پاکستان د لومړي وزیر مرستیال او د بهرنیو چارو وزیر محمد اسحاق ډار د شنبې په ورځ کابل ته رسېدلی. نوموړی کابل ته په دې سفر کې د یوه پلاوي مشري کوي.‌
په داسې حال کې چې د کابل او اسلام‌اباد ترمنځ اړیکي په وروستیو کې ترینګل شوي،‌ د دې سفر موخه له افغانستان سره د اسلام‌اباد د امنیتي اندېښنو، سوداګرۍ او پانګونې د فرصتونو په اړه خبرې کول ښودل شوي.‌## [دغزې يوه ډاکټره د ورځني کړاو کيسه کوي: "خورا سخته ده چې کومه هيله دې ولرو"](https://www.bbc.com/pashto/articles/cvgnq02qpelo?at_campaign=githubrss)![دغزې يوه ډاکټره د ورځني کړاو کيسه کوي: "خورا سخته ده چې کومه هيله دې ولرو"](https://ichef.bbci.co.uk/ace/standard/240/cpsprodpb/4dd9/live/2606cb20-1d1a-11f0-b1b3-7358f8d35a35.jpg)_AP ۱۴۰۴ وری ۳۰, اونۍ ۱۳:۱۴:۳۶_غزه کې روغتياپالنه په خپله د اسرائيلو او حماس ترمنځ د ۱۸ مياشتنۍ جګړې قرباني ده. داسې حال کې چې ډاکټران حالت سره د ځان سمون زيار باسي، بي بي سي د بې پولو ډاکټرانو (اېم اېس اېف) خيريه ټولنې سره د خپلې کاري ورځې پر مهال د يوې ډاکټرې کار څارلی دی.## [د تهران او واشنګټن ترمنځ دویم پړاو خبرې: د ایران د بهرنیو چارو وزیر روم ته رسېدلی](https://www.bbc.com/pashto/articles/c5yr93r7525o?at_campaign=githubrss)![د تهران او واشنګټن ترمنځ دویم پړاو خبرې: د ایران د بهرنیو چارو وزیر روم ته رسېدلی](https://ichef.bbci.co.uk/ace/standard/240/cpsprodpb/61a9/live/b7cfd830-1d01-11f0-b265-abe347419ae3.png)_AP ۱۴۰۴ وری ۳۰, اونۍ ۱۰:۰۸:۳۵_نن به د تهران او واشنګټن ترمنځ دویمه ناسته د ایټالیا پلازمېنه روم کې وشي. د ایران د بهرنیو چارو وزیر عباس عراقچي روم ته رسېدلی چې د ډونلډ ټرمپ له ځانګړي استازي سټیف ویتکاف سره وګوري. عمان د دې نامستقیمو خبرو منځګړتوب کوي.
تر دې وړاندې د امریکا ولسمشر ویلي وو چې "پر ایران د برید بیړه نه لري" او "د خبروغوښتونکی دی."## ["شاګرد مې د ډيپ‌ فېک په مټ زما جعلي لوڅ عکسونه جوړ او خپاره‌ کړي وو"](https://www.bbc.com/pashto/articles/cjewkzepdvqo?at_campaign=githubrss)!["شاګرد مې د ډيپ‌ فېک په مټ زما جعلي لوڅ عکسونه جوړ او خپاره‌ کړي وو"](https://ichef.bbci.co.uk/ace/standard/240/cpsprodpb/d925/live/962bc9f0-1c57-11f0-a455-cf1d5f751d2f.jpg)_AP ۱۴۰۴ وری ۳۰, اونۍ ۹:۰۷:۴۲_لي‌ګایون (مستعار نوم) یوه مور ده چې اوس پر کور ناسته ده، هر وخت ژاړي او اته کلن زوی یې دلاسه کوي.
دې شاوخوا یوه لسیزه د جنوبي کوریا په بوسان ښار کې د ښوونکې په توګه دنده تر سره کړې او خپل کار یې خوښېده.
خو په تېر کال مارچ کې یې خوشاله نړۍ هله پر بل مخ واوښته چې یوه شاګرد یو عکس ور وښود. په هغه عکس کې د دې مخ په یوه لوڅ بدن پورې نښلول شوی و او هغه زدکوونکي دا کار د 'ډيپ فېک' ټېکنالوژۍ پر مټ کړی و.
ډيپ فېک یا 'ژوره جعل‌کاري' د مصنوعي ځيرکتیا پر مټ په خورا دقت ترسره کېږي چې کله یې ځينې پر جعل‌کارۍ شکمنېږي او ښايي ریښتیا یې وګڼي.## [ټرمپ وايي که د اوکرایین د سولې خبرو کې ژر پرمختګ ونه شي نو امریکا به ترې تېره شي](https://www.bbc.com/pashto/articles/cgjldwp7zpqo?at_campaign=githubrss)![ټرمپ وايي که د اوکرایین د سولې خبرو کې ژر پرمختګ ونه شي نو امریکا به ترې تېره شي](https://ichef.bbci.co.uk/ace/standard/240/cpsprodpb/82c2/live/0a1c8d60-1cbf-11f0-a455-cf1d5f751d2f.jpg)_AP ۱۴۰۴ وری ۳۰, اونۍ ۱:۳۹:۴۸_د امریکا ولسمشر ډونلډ ټرمپ وايي، که مسکو یا کیېف د سولې یوې هوکړې ته رسېدل "ډېر ستونزمن" کړي، نو امریکا به د روسیې او اوکرایین ترمنځ د جګړې پای ته رسولو لپاره د نورو مذاکراتو له منځګړیتوبه لاس واخلي.
ټرمپ د جمعې پر ورځ سپینه ماڼۍ کې په خپل کاري دفتر کې خبریالانو ته وویل چې دی تمه نه لري چې اوربند دې "په څو مشخصو ورځو" کې وشي، خو غواړي چې دا کار "ژر" وشي.
تر دې څو ساعته ورمخکې د امریکا بهرنیو چارو وزیر مارکو روبیو هم خبرداری ورکړی و چې که هوکړه نه کېږي، نو امریکا به مذاکرات پرېږدي.## [څومره خواږه وخورو څومره نه؟](https://www.bbc.com/pashto/articles/c5yplq2jx79o?at_campaign=githubrss)![څومره خواږه وخورو څومره نه؟](https://ichef.bbci.co.uk/ace/standard/240/cpsprodpb/7396/live/a887f520-1c4c-11f0-b1b3-7358f8d35a35.jpg)_AP ۱۴۰۴ وری ۲۹, جمعه ۲۲:۱۵:۳۸_ایا بوره د داسې نښو پیدا کېدو لامل کېدای شي چې د روږدي‌ کېدو له نښو سره ورته وي؟ او که ناڅاپه د بورې پرېښودو پرېکړه وکړئ، نو د پرېښودو یا وایستل کېدو له نښو سره مخ کېږئ؟ همدا کار له ما سره هغه وخت وشو، کله مې چې هوډ وکړ بوره له خپل خوراکي رژيمه په بشپړ ډول لرې کړم، ځکه زه پوه وم دا هماغه اصلي لامل دی چې زه یې دوه کاله پرله‌پسې د بې‌خوبۍ، سستي او همدارنګه د سر دردونو له حملو سره مخامخ کړی یم، چې ورځ تر بلې به زیاتېدې.## [حوثیان وايي یمن کې د تېلو پر یوه ترمینل د امریکا هوايي بریدونو ۷۴ کسان وژلي دي](https://www.bbc.com/pashto/articles/cy8qvz955v8o?at_campaign=githubrss)![حوثیان وايي یمن کې د تېلو پر یوه ترمینل د امریکا هوايي بریدونو ۷۴ کسان وژلي دي](https://ichef.bbci.co.uk/ace/standard/240/cpsprodpb/d762/live/59540e50-1cb3-11f0-a455-cf1d5f751d2f.jpg)_AP ۱۴۰۴ وری ۳۰, اونۍ ۰:۲۷:۵۳_یمن کې د حوثیانو تر کنټرول لاندې روغتیا وزارت وايي، چې د دغه هېواد د سره سمندر ساحل کې د تېلو پر یوه مهم ترمینل "راس‌عیسی" باندې د امریکا هوايي بریدونو لږترلږه ۷۴ کسان وژلي او ۱۷۱ نور ټپیان کړي دي.
د امریکا پوځ ویلي، راس‌عیسی یې د دې لپاره ویجاړ کړی چې "د ایران له ملاتړه برخمنو حوثي ترهګرو باندې د تېلو سرچینې وچې او له غیر قانوني عاید څخه یې محروم" کړي.
د امریکا د پوځ مرکزي قوماندانۍ (سېنټکام) په یوه بیان کې ویلي "د دغو بریدونو هدف د حوثیانو د ځواک د اقتصادي سرچینې کمزوري کول وو."## [د کابل دېوالونه: د ښځو لپاره د طالبانو حکومت د پیغامونو هېنداره](https://www.bbc.com/pashto/articles/cj9en23gg10o?at_campaign=githubrss)![د کابل دېوالونه: د ښځو لپاره د طالبانو حکومت د پیغامونو هېنداره](https://ichef.bbci.co.uk/ace/standard/240/cpsprodpb/6ccf/live/b5371bb0-0faa-11f0-9f4f-1b858dcfe51a.jpg)_AP ۱۴۰۴ وری ۲۹, جمعه ۱۱:۵۹:۲۰_د افغانستان د پلازمینې کابل ښار دیوالونو چې یو وخت یې د عدالت او ازادۍ بېلا بېل شعارونو ته ځای ورکړی وو، اوس یې نوې ژبه موندلې ــ دا تر ډېره هغه لارښوونې دي چې په خپلې محتوا د ښځو د ژوند پولې ترسیموي.
په افغانستان د طالبانو له بیا واکمنېدو راهیسې د میلیونونو ښځو ژوند له سره داسې لیکل شوی، چې "د سختو او اجباري قوانینو نقل" کوي.## [ ولې روسیه  طالبان نور ترهګره ډله نه ګڼي؟](https://www.bbc.com/pashto/articles/clyj03dyg4qo?at_campaign=githubrss)![ ولې روسیه  طالبان نور ترهګره ډله نه ګڼي؟](https://ichef.bbci.co.uk/ace/standard/240/cpsprodpb/7208/live/19c38260-c098-11ef-a0f2-fd81ae5962f4.jpg)_AP ۱۴۰۴ وری ۲۸, پينځنۍ ۱۴:۳۰:۴۹_د روسيې سترې محکمې د پنجشنبې پر ورځ (د اپرېل ۱۷مه)  اعلان وکړ چې د افغان طالبانو غورځنګ یې له هغه نوملړه ځنډولی چې له ۲۰۰۳ کال راهیسي په کې د یوې ترهګرې ډلې په توګه ځای شوی و. قاضي اولګ نفدوف چې دغه حکم اعلانوه وویل" د طالبانو پر کړنو بندیزونه چې د فدرالي سازمان د ترهګرۍ نوملړله مخې لګول شوي وو لرې کړل شول." هغه وویل دا پرېکړه سم لاسي د پلې کېدو وړ ده.## [د کرېکټ‌ نړیواله شورا د افغانستان کرېکټ بورډ د بودیجې کمولو پلان نه لري](https://www.bbc.com/pashto/articles/c9ve1yx8n81o?at_campaign=githubrss)![د کرېکټ‌ نړیواله شورا د افغانستان کرېکټ بورډ د بودیجې کمولو پلان نه لري](https://ichef.bbci.co.uk/ace/standard/240/cpsprodpb/9f89/live/26d63db0-1be9-11f0-b1b3-7358f8d35a35.jpg)_AP ۱۴۰۴ وری ۲۹, جمعه ۰:۲۸:۲۰_د کرېکټ نړیواله شورا (ای‌سي‌سي) به د افغانستان جلاوطنه ښځینه کرېکټرانو ته مالي امکانات د افغانستان کرېکټ بورډ له بودېجې نه برابروي.
روانه اوونۍ په زمبابوې کې د کرېکټ نړیوالې شورا د بورډ په یوه غونډه کې بهر کې د مېشتو افغان ښځینه کرېکټ لوبغاړو او لوبډلې ملاتړ لپاره یو نوښت اعلان شو.
تر هغې وروسته دا پوښتنه هم پیدا شوې وه چې ایا ای‌سي‌سي‌ خو به د افغان ښځینه کرېکټ لوبغاړو مالي ملاتړ لپاره پیسې د افغانستان کرېکټ‌ بورډ له‌ کلنۍ بودېجې نه ګرځوي.## ['یا حق غواړو یا ازادي راکړئ' د کانونو او معادن مسودې پر ضد د عوامي نېشنل ګوند د 'سخت دریځ' لامل څه دی؟](https://www.bbc.com/pashto/articles/ckg1km2eg34o?at_campaign=githubrss)!['یا حق غواړو یا ازادي راکړئ' د کانونو او معادن مسودې پر ضد د عوامي نېشنل ګوند د 'سخت دریځ' لامل څه دی؟](https://ichef.bbci.co.uk/ace/standard/240/cpsprodpb/8955/live/458c5360-1c49-11f0-a455-cf1d5f751d2f.jpg)_AP ۱۴۰۴ وری ۲۹, جمعه ۱۳:۳۷:۴۷_د خیبر پښتونخوا په صوبايي اسامبلۍ کې د کانونو او معدنیاتو یوې مسودې په هکله د بحث له پیله مخکې په دې تړاو ناندرۍ پیل شوې او د عوامي نېشنل ګوند (اې این پي) مشر ایمل ولي خان څرګندونو پاکستان کې سیاسي بحثونه خورا تاوده کړي دي. 
د پاکستان تحریک انصاف ګوند چې د دې مسودې محرک او په صوبه کې واکمن ګوند دی، ډېری غړي هم له دې مسودې سره مخالفت کوي، خو د ګوندي تګلارې له مخې وايي، د مشر عمران خان له لارښوونې سره سم به پرمخ ځي.## [ملګري ملتونه: د طالبانو په تړاو د روسیې پرېکړه د مسکو خپلواک عمل دی](https://www.bbc.com/pashto/articles/cgkgzn060pro?at_campaign=githubrss)![ملګري ملتونه: د طالبانو په تړاو د روسیې پرېکړه د مسکو خپلواک عمل دی](https://ichef.bbci.co.uk/ace/standard/240/cpsprodpb/5984/live/c6a9cfd0-1c59-11f0-8a1e-3ff815141b98.jpg)_AP ۱۴۰۴ وری ۲۹, جمعه ۱۰:۴۴:۱۴_د روسیې د سترې محکمې له لوري له ترهګرو ډلو د طالبانو د نوم لېرې کول ځنډ وروسته، ملګري ملتونه وايي د طالبانو دریځ په دې سازمان کې، چې د غړو هېوادونو له خوا ټاکل کېږي، لا هم نه دی بدل شوی.
د ملګرو ملتونو د سرمنشي ویاند سټیفن دوجارېک په یوه خبري غونډه کې د دې پوښتنې په ځواب کې چې روسیې پر طالبانو بندیز لغوه کړی دی، وویل: "دا د روسیې فدراسیون یوه خپلواکه پرېکړه ده".## [ایا سوکه خوراک مو روغتیا ته ګټه کوي؟](https://www.bbc.com/pashto/articles/c4grwgydxd7o?at_campaign=githubrss)![ایا سوکه خوراک مو روغتیا ته ګټه کوي؟](https://ichef.bbci.co.uk/ace/standard/240/cpsprodpb/e04c/live/d7996f20-0fcb-11f0-b234-07dc7691c360.jpg)_AP ۱۴۰۴ وری ۲۸, پينځنۍ ۲۱:۴۲:۰۸_که څه هم په داسې حال کې خوراک کېدای شي، چې پام مو ټلویزیون یا موبایل ټیلیفون ته وي، خو ماهرین وايي، سوکه او له توجه سره خوراک په روغتیايي برخه کې یو لوی او ګټور توپیر رامنځته کوي.
 د بدن وزن یا چاغښت له کنټروله نیولې بیا د هاضمې او په ټول کې د بدن پر روغتیا د انسانانو د خوراک انداز څرګند اغېز لري.## [ټرمپ: پر ایران برید ته بېړه نه لرم](https://www.bbc.com/pashto/articles/crld2dz1488o?at_campaign=githubrss)![ټرمپ: پر ایران برید ته بېړه نه لرم](https://ichef.bbci.co.uk/ace/standard/240/cpsprodpb/876b/live/62367940-1bf5-11f0-8a1e-3ff815141b98.jpg)_AP ۱۴۰۴ وری ۲۹, جمعه ۲:۱۳:۳۱_د امریکا ولسمشر ډونلډ ټرمپ ویلي، "پر ایران برید ته بېړه نه لري." هغه همدا راز یو ځل بیا ټینګار کړی چې له ایران سره "د مذاکراتو غوښتونکی" دی.
د امریکا ولسمشر د نیویارک ټایمز د هغه رپوټ په اړه د پوښتنې په ځواب کې چې وايي نوموړي اسرائیل پر ایران له بریده راګرځولي، وویل: "دا نه وایم چې دغه برید مې رد کړ. زه یې ترسره کېدو ته بېړه نه لرم، ځکه فکر کوم چې ایران د یوه ستر هېواد د درلودو فرصت لري."## [بایډن له سپینې ماڼۍ تر وتلو وروسته لومړۍ وینا کې پر ټرمپ لفظي بریدونه وکړل](https://www.bbc.com/pashto/articles/cq80epdyvnlo?at_campaign=githubrss)![بایډن له سپینې ماڼۍ تر وتلو وروسته لومړۍ وینا کې پر ټرمپ لفظي بریدونه وکړل](https://ichef.bbci.co.uk/ace/standard/240/cpsprodpb/7798/live/28623720-1b34-11f0-8a1e-3ff815141b98.jpg)_AP ۱۴۰۴ وری ۲۸, پينځنۍ ۲:۳۷:۱۹_جو بایډن له سپینې ماڼۍ تر وتلو وروسته خپله لومړۍ عمومي وینا د ټرمپ ادارې د هوساینې پر پالیسیو نیوکه وکړه.
د امریکا پخواني ولسمشر په شیکاګو کې یوې غونډې ته وویل، حکومت د ټولنیز امنیت سیستم سره دښمنۍ ته مټې رانغښتې، چې ډونلډ ټرمپ او ایلان مسک پکې د درغلیو د موجودیت ادعا کوي.
مسک د ټرمپ په اداره کې د لګښتونو د کمولو هڅو مشري‌ کوي.## [د ایران له استازي عراقچي سره خبرو کې د ټرمپ مرکچي سټیو ویټکاف څوک دی؟](https://www.bbc.com/pashto/articles/cm2xy40j383o?at_campaign=githubrss)![د ایران له استازي عراقچي سره خبرو کې د ټرمپ مرکچي سټیو ویټکاف څوک دی؟](https://ichef.bbci.co.uk/ace/standard/240/cpsprodpb/f6a5/live/e35ea140-14f8-11f0-8981-1bdf71cdbd98.jpg)_AP ۱۴۰۴ وری ۲۳, اونۍ ۹:۰۴:۲۶_د ډونلډ ټرمپ ځانګړی استازی سټیو ویټکاف د جایدادونو برخې پانګوال دی، خو له ډیپلوماټیکې تجربې پرته د ایران او امریکا خبرو کې د سپینې ماڼۍ په سیاست کې پر مهمه سټه یا مهره بدل شوی دی.## [ایا ایران واقعآ له امریکا سره اټومي هوکړه غواړي؟](https://www.bbc.com/pashto/articles/c934lqdnr0yo?at_campaign=githubrss)![ایا ایران واقعآ له امریکا سره اټومي هوکړه غواړي؟](https://ichef.bbci.co.uk/ace/standard/240/cpsprodpb/b0db/live/b2a46120-1674-11f0-a455-cf1d5f751d2f.jpg)_AP ۱۴۰۴ وری ۲۲, جمعه ۴:۴۷:۱۱_د امریکا ولسمشر ډونلډ‌ ټرمپ‌ روانه اوونۍ ناڅاپه اعلان وکړ چې له ایران سره د دغه هېواد اټومي پروګرام په تړاو "مستقیم مذاکرات" ترسره کوي.
هغه که څه هم خبرداری ورکړ چې که دېپلوماسي ناکامه شي نو د پوځي اقدام غوراوی لا پر ځای دی، خو د مذاکراتو دا اعلان، په ځانګړې توګه د یوه داسې ولسمشر لخوا چې پخوا پخپله ایران سره له اټومي تړون (برجام) وتلی و، د نوموړي په ژبه کې پام وړ نرمښت ګڼل کېږي.