# BBC News Pashto## [د امریکا د تېلو بندیزونو روسیه او ایران څومره تر فشار لاندې راوستي؟](https://www.bbc.com/pashto/articles/cwye46dqe7go?at_campaign=githubrss)![د امریکا د تېلو بندیزونو روسیه او ایران څومره تر فشار لاندې راوستي؟](https://ichef.bbci.co.uk/ace/standard/240/cpsprodpb/65e1/live/9d80d210-f0ef-11ef-9e61-71ee71f26eb1.jpg)_AP ۱۴۰۳ کب ۷, درېنۍ ۱:۱۷:۰۱_امریکا پر روسیې او ایران دواړو بندیزونه پراخ او د دغو هېوادونو تر ټولو ګټور صادرات - یعنی تېل یې هدف ګرځولي دي.
په دغو بندیزونو کې د ایران او روسیې د "سیوري بېړیو" ټانکرونو په نښه شوي چې د څرک لګول یې ګران دي او دغو هېوادونو په غیر قانوني ډول د تېلو لېږدولو لپاره کارولي دي.
چین د روسیې او ایران د تېلو ستر پېرودونکی دی او د امریکا دا بندیزونه یې دغه هېواد ته د تېلو صادرات کموي.
دغه ګام په وروستیو اونیو کې د نړۍ په نورو برخو کې هم د تېلو کمښت رامنځته کړی او د تېلو بیې ورسره لوړې شوې دي.
د ټرمپ اداره ښايي د روسیې او ایران د تېلو پر صنعت نور نوي او سخت بندیزونه هم ولګوي، چې دا ګام د تېلو بیې نورې هم لوړولی شي.## [فرېدرېک مېرڅ: خطر منونکې څېره چې ښي اړخو ته نژدې و، څوک دی؟](https://www.bbc.com/pashto/articles/cm2nergmd2lo?at_campaign=githubrss)![فرېدرېک مېرڅ: خطر منونکې څېره چې ښي اړخو ته نژدې و، څوک دی؟](https://ichef.bbci.co.uk/ace/standard/240/cpsprodpb/242c/live/b64e1610-f2c3-11ef-896e-d7e7fb1719a4.png)_AP ۱۴۰۳ کب ۶, دونۍ ۱۷:۲۱:۴۰_د مسیحي دیموکراتیکې ټولنې مشر  فرېدرېک مېرڅ د جرمني راتلونکي لومړي وزیر کېدو ته چمتو کېږي.
د هغه ګوند تر ۲۸ سلنې ډېرې رایې وګټلې، خو اوس پوښتنه دا ده چې هغه به له چا سره ایتلاف جوړ کړي؟


۶۹ کلن مېرڅ ته د هغه ملاتړي، د اروپا د باور د بحران، مخنیوي کوونکي په سترګه ګوري، هغه د خپل ګوند د زاړه ساتونکي په توګه یوه پېژندل شوې څېره ده.## [پر اوکرایین د روسیې د پوځي یرغل دریم کال: امریکا له اوکرایین سره څه ډول هوکړه غواړي؟](https://www.bbc.com/pashto/articles/c9q473lzv7go?at_campaign=githubrss)![پر اوکرایین د روسیې د پوځي یرغل دریم کال: امریکا له اوکرایین سره څه ډول هوکړه غواړي؟](https://ichef.bbci.co.uk/ace/standard/240/cpsprodpb/1bd0/live/5a4def60-f2c9-11ef-896e-d7e7fb1719a4.jpg)_AP ۱۴۰۳ کب ۶, دونۍ ۱۶:۱۸:۲۹_د فبرورۍ ۲۴مه پر اوکرایین د امریکا د بشپړ پوځي یرغل درې کاله پوره کېږي. اوکراینیان د دې ورځ یاده داسې مهال کوي چې تېره شپه هم د دغه هېواد په ډېرو سیمو کې د روسيي الوتکو هوايي ګوزارونو خلکو ته زیان اړولی.## [مینه، زیان او دنده: د جګړې کیسې د اوکرایین عکاسانو په تصویرونو کې](https://www.bbc.com/pashto/articles/c87185xr323o?at_campaign=githubrss)![مینه، زیان او دنده: د جګړې کیسې د اوکرایین عکاسانو په تصویرونو کې](https://ichef.bbci.co.uk/ace/standard/240/cpsprodpb/e194/live/3435e790-eb00-11ef-a319-fb4e7360c4ec.jpg)_AP ۱۴۰۳ کب ۶, دونۍ ۱۳:۱۸:۲۳_نن پر اوکرایین د روسیې د یرغل دریم کال دی. د تېرو درې کلونو په موده کې چې روسي ځواکونو پر اوکرایین یرغل کړي، سلګونو عکاسانو د جګړې لومړۍ کرښه او ملکي سیمو کې پر انسانانو د جګړې اغېز مستند کړی دی. دوی د خپلو تصویرونو په تړاو معلومات هم وړاندې کړي، چې ځینې یې د ۲۰۲۲ کال له فبرورۍ راهیسې د بي بي سي د خبري پوښښ په برخه کې خپاره شوي دي.## [د فلسطیني دولت هغه نقشه چې منځني ختیځ‌ ته یې سوله راوستلی شوای](https://www.bbc.com/pashto/articles/cj9207pkg0zo?at_campaign=githubrss)![د فلسطیني دولت هغه نقشه چې منځني ختیځ‌ ته یې سوله راوستلی شوای](https://ichef.bbci.co.uk/ace/standard/240/cpsprodpb/09b9/live/d919ace0-f287-11ef-896e-d7e7fb1719a4.jpg)_AP ۱۴۰۳ کب ۶, دونۍ ۸:۳۸:۵۷_۲۰۰۸ کال و. د اسرائیلو صدراعظم اېهود اولمرت د فلسطین له مشر وغوښتل هغه معامله ومني چې د هغه په باور منځني ختیځ ته سوله راوستلی شي: "په راتلونکو ۵۰ کلونو کې به تاسې یو داسې اسرائیلي مشر هم ونه مومئ، چې هغه څه درته وړاندیز کړي، چې زه یې اوس درته وړاندیزوم.
"لاسلیک یې کړه! لاسلیک یې کړه، راځئ چې تاریخ بدل کړو!"## [ایا اوکرایین کې د اروپايي ځواکونو حضور د سولې له ټینګښت سره مرسته کولی شي؟](https://www.bbc.com/pashto/articles/c20dm5zrvxro?at_campaign=githubrss)![ایا اوکرایین کې د اروپايي ځواکونو حضور د سولې له ټینګښت سره مرسته کولی شي؟](https://ichef.bbci.co.uk/ace/standard/240/cpsprodpb/f9da/live/f9b8a510-efed-11ef-a819-277e390a7a08.jpg)_AP ۱۴۰۳ کب ۳, جمعه ۰:۵۶:۴۶_په داسې حال کې چې روسیه او امریکا په اوکرایین کې د جګړې پای ته رسولو خبرې پیلوي، اروپايي مشران د دې د ډاډمنولو پر لارو چارو غږېږي چې هر ډول اوربند د دوامداره سولې لامل وګرځي. 
خو پوځي شنونکو بي‌بي‌سي ته ویلي چې په دې لړ کې سوله ساتی ماموریت تر هغو ټولو ماموریتونو ډېر ننګونکی زبادېدای شي چې اروپايي ځواکونه ورسره په تېرو درېیو لسیزو کې مخامخ شوي دي.## [اوکرایین کې جګړه لومړی چا پیل کړه؟](https://www.bbc.com/pashto/articles/c7576lvkp63o?at_campaign=githubrss)![اوکرایین کې جګړه لومړی چا پیل کړه؟](https://ichef.bbci.co.uk/ace/standard/240/cpsprodpb/90a4/live/3d3ad200-ef4d-11ef-a319-fb4e7360c4ec.jpg)_AP ۱۴۰۳ کب ۲, پينځنۍ ۵:۵۷:۵۲_داسې ښکاري چې د امریکا ولسمشر ډونلډ ټرمپ په فلوریډا کې له خپلې مارالاګو ماڼۍ څخه د ادعاو په لړ کې اوکرایین له روسیې سره د جګړې مسوول بللی دی.
هغه له خبریالانو سره په خبرو کې د ولسمشر ولودیمیر زېلېنسکي د مشروعیت او محبوبیت په اړه هم پوښتنې مطرح کړې او ویې ویل چې اوکرایین لا تر اوسه د پوځي‌قانون له کبله پلان شوې ټاکنې نه دي ترسره کړې.## [ایا اروپا کولی شي له امریکا پرته خپله دفاع وکړي؟](https://www.bbc.com/pashto/articles/c743j05xlk4o?at_campaign=githubrss)![ایا اروپا کولی شي له امریکا پرته خپله دفاع وکړي؟](https://ichef.bbci.co.uk/ace/standard/240/cpsprodpb/4aa1/live/7ae0a8f0-ee76-11ef-a319-fb4e7360c4ec.jpg)_AP ۱۴۰۳ کب ۱, څلرنۍ ۴:۱۱:۴۱_د امریکا د دفاع وزیر، پیټ هېګسېت، ویلي اروپايي هېوادونه باید د روسيې د يرغل پر وړاندې د اوکرایین د دفاع لپاره د مالي ملاتړ "ستره"  برخه برابره کړي.
خو دا خبرې اروپا ته په څه معنی دي؟ هېګسېت دا څرګندونې په داسې وخت کې کړې چې په سعودي عربستان کې د روسیې او امریکا د پلاوو ترمنځ خبرې روانې دي. له دې داسې جوتېږي چې د امریکا ولسمشر ډونلډ ټرمپ د اوکرایین جګړې د پایته رسولو لپاره څه ډول پلان لري.## [د روسیې او اوکرایین کړکېچ: ایا کیېف د نورې جګړې توان لري؟](https://www.bbc.com/pashto/articles/crknme4lyv1o?at_campaign=githubrss)![د روسیې او اوکرایین کړکېچ: ایا کیېف د نورې جګړې توان لري؟](https://ichef.bbci.co.uk/ace/standard/240/cpsprodpb/c38d/live/9f4a4950-e3bb-11ef-a819-277e390a7a08.jpg)_AP ۱۴۰۳ سلواغه ۳۰, درېنۍ ۱۷:۲۱:۲۳_د فبرورۍ پر ۱۴مه هغه مهال چې د اوکرایین ولسمشر ولادیمیر زېلېنسکي د مونیخ امنیتي کنفرانس ته روانېده رسنیو ته وویل " اوس مهال د جګړې ۸۰ سلنه بودیجه د اوکرایین او اروپايي ټولنې لخوا برابرېږي، پاتې شل سلنه یې امریکا متحده ایالات تامینوي."
له ۲۰۲۲ نه تر ۲۰۲۴م کاله پورې اوکرایین ۱۱۵ ملیارده ډالره له بهره تر لاسه کړې چې ډېره برخه یې په پور او نورو ژمنو ولاړه ده.## [افغانستان کې چاودېدونکي توکي "هره میاشت ۵۵ کسانو" ته مرګ‌ژوبله اړوي](https://www.bbc.com/pashto/articles/c9vykpdnvk8o?at_campaign=githubrss)![افغانستان کې چاودېدونکي توکي "هره میاشت ۵۵ کسانو" ته مرګ‌ژوبله اړوي](https://ichef.bbci.co.uk/ace/standard/240/cpsprodpb/3fdb/live/e54823d0-f1f0-11ef-8c03-7dfdbeeb2526.jpg)_AP ۱۴۰۳ کب ۶, دونۍ ۱:۱۸:۱۶_ملګري ملتونه وايي چې د افغانستان په نژدې ۳۰۰ ولسوالیو کې د چاودېدونکو توکو ګواښ شته، چې هره میاشت لږ تر لږه ۵۵ کسانو ته مرګژوبله اړوي. 
د دغسې پېښو ډېر قربانیان ماشومان دي.
ډېره هغه سیمه چې لا هم د ناچاوده توکو ګواښ پکې شته د تېرو څه باندې دوو لسیزو په جګړه کې ککړه شوې ده.## [افغانستان کې طالبانو یوه ۷۰ کلنه بریتانیایۍ جوړه نیولې ده](https://www.bbc.com/pashto/articles/c93n8q94wn2o?at_campaign=githubrss)![افغانستان کې طالبانو یوه ۷۰ کلنه بریتانیایۍ جوړه نیولې ده](https://ichef.bbci.co.uk/ace/standard/240/cpsprodpb/9c07/live/42bd1650-f292-11ef-9e61-71ee71f26eb1.jpg)_AP ۱۴۰۳ کب ۵, يونۍ ۱۷:۰۱:۳۶_یوه بریتانیایۍ جوړه چې عمرونه یې له اویا کلونو ډېر ښودل شوی، په افغانستان کې طالبانو نیولې ده. ۷۹ کلن پیټر رینولډز او د هغه ۷۵ کلنه مېرمن باربي د فبروري پر لومړۍ بامیان کې خپل کور ته د ستنېدو پر مهال نیول شوي.
دغه جوړې په افغانستان کې ۱۸ کلونه روزنیزې پروژې چلولې او د هغوی لور ساره انټوېسل "ده سنډې ټایمز" ورځپاڼې ته ویلي: "هغوی یوازې له هغه هېواد سره د مرستې هڅه کوله چې مینه یې ورسره لرله."## [لرغونپوهان وايي مصر کې یې ښايي د فرعون دویمه مقبره موندلې وي ](https://www.bbc.com/pashto/articles/cqx088g4j8no?at_campaign=githubrss)![لرغونپوهان وايي مصر کې یې ښايي د فرعون دویمه مقبره موندلې وي ](https://ichef.bbci.co.uk/ace/standard/240/cpsprodpb/db8f/live/9ef9ae60-f20b-11ef-896e-d7e7fb1719a4.jpg)_AP ۱۴۰۳ کب ۶, دونۍ ۰:۱۵:۲۴_یو بریتانوی لرغونپوه پیرز لیدېرلنډ وايي،‌ پر دې باور دی چې ده او ملګرې ډلې ښايي په مصر کې د پاچا دویم تحوتموس اړوند بل قبر هم موندلې وي.
د دې احتمالي موندنې خبر تر هغې یوازې څو ورځې وروسته ورکول کېږي، ښاغلي لیدېرلنډ څه باندې یوه پېړۍ مخکې د 'توت‌عنخ امون' د مقبرې له موندل کېدو راهیسې په لومړي ځل د یوه فرعون د قبر د موندلو اعلان وکړ.## [فرانسوي کس غلو سره د ګټلې لاټرۍ وېشلو وړانديز کړی](https://www.bbc.com/pashto/articles/cpv4zd17kvyo?at_campaign=githubrss)![فرانسوي کس غلو سره د ګټلې لاټرۍ وېشلو وړانديز کړی](https://ichef.bbci.co.uk/ace/standard/240/cpsprodpb/225c/live/178e2210-f13b-11ef-896e-d7e7fb1719a4.jpg)_AP ۱۴۰۳ کب ۵, يونۍ ۱:۲۶:۴۸_يوه فرانسوي کس له دوو غلو چې، د لاټرۍ پېرلو کې یې له ده غلا کړی بانکي کارډ کارولی، غوښتي، ورمخکې شي او د ۵۰۰ زرو يورو ګټلې پيسې ورسره ووېشي.## [افغانستان کې د مورنۍ ژبې ورځ: 'کانکور کې مې په ویاړ ازبکي ژبه غوره کړه، خو کار نشته'](https://www.bbc.com/pashto/articles/cj4ndrpee58o?at_campaign=githubrss)![افغانستان کې د مورنۍ ژبې ورځ: 'کانکور کې مې په ویاړ ازبکي ژبه غوره کړه، خو کار نشته'](https://ichef.bbci.co.uk/ace/standard/240/cpsprodpb/c026/live/4a4ede20-f04f-11ef-b385-45ade8839fcc.jpg)_AP ۱۴۰۳ کب ۴, اونۍ ۰:۰۸:۴۹_د افغانستان په شمال کې د ازبکي ژبې د زدکړې ټولګي په ښوونځیو او ځینې پوهنتونونو کې نه دي پیل شوي. له ازبکي ژبې او ادبیانو فارغ محصلان هم وايي چې کار موندلو کې له ستونزو سره مخ دي.
د فرورۍ ۲۱ د مورنۍ ژبې نړیواله ورځ ده.## [ټرمپ: افغانستان کې رانه پاتې پوځي تجهیزات غواړو، طالبان: ټولې وسلې او نظامي تجهیزات خوندي دي](https://www.bbc.com/pashto/articles/c984ez81jzdo?at_campaign=githubrss)![ټرمپ: افغانستان کې رانه پاتې پوځي تجهیزات غواړو، طالبان: ټولې وسلې او نظامي تجهیزات خوندي دي](https://ichef.bbci.co.uk/ace/standard/240/cpsprodpb/5ef1/live/728935c0-f1ee-11ef-896e-d7e7fb1719a4.png)_AP ۱۴۰۳ کب ۵, يونۍ ۱۴:۰۶:۲۸_په افغانستان کې د طالبانو حکومت د امریکا د ولسمشر ډونلډ ټرمپ هغه ادعا رد کړه چې ګواکې طالبان امریکايي وسلې پلوري. ښاغلي ټرمپ په یوه تازه وینا کې د طالبانو له حکومته غوښتي چې په افغانستان کې پاتې امریکايي پوځي تجهیزات بېرته وروسپاري. هغه ویلي افغانستان ته د مرستو په بڼه د پیسو په ورکړه کې ستونزه نشته خو پوځي تجهیزات بېرته غواړي.## [پر اوکرایین خبرې: ایا د اروپا ستر ځواکونه د ماتې په درشل کې دي؟ ](https://www.bbc.com/pashto/articles/crm7m89m8kmo?at_campaign=githubrss)![پر اوکرایین خبرې: ایا د اروپا ستر ځواکونه د ماتې په درشل کې دي؟ ](https://ichef.bbci.co.uk/ace/standard/240/cpsprodpb/0c04/live/3dc00550-ed91-11ef-a319-fb4e7360c4ec.jpg)_AP ۱۴۰۳ سلواغه ۳۰, درېنۍ ۰:۴۹:۰۹_اوکرایین له کلونو راهیسې د اروپا پر وړاندې د روسیې د ځواک ازموینه ګرځېدلې ده. او اوس سپینې ماڼۍ ته د ډونلډ ټرمپ له ورتګ سره، وضعیت په چټکۍ د اروپا په زیان بدل شوی، تر دې کچې چې اروپایي ځواکونه ځان د یوې جدي ماتې په درشل کې ویني.## [پر ايران کوم بنديزونه لګېدلي او څرنګه ترې ځان ساتي؟](https://www.bbc.com/pashto/articles/czepe7k871go?at_campaign=githubrss)![پر ايران کوم بنديزونه لګېدلي او څرنګه ترې ځان ساتي؟](https://ichef.bbci.co.uk/ace/standard/240/cpsprodpb/36c3/live/5bcc6b20-edbd-11ef-bd1b-d536627785f2.jpg)_AP ۱۴۰۳ سلواغه ۳۰, درېنۍ ۶:۱۱:۱۷_ايران کې د تېلو صادرات وروسته له هغه کم شوي چې د امریکا ولسمشرانو ډونلډ ټرمپ او جو بايډن په وروستيو مياشتو کې پرې بنديزونه ولګول. ټرمپ ويلي، غواړي د ايران د تېلو صادرات "صفر" ته راټيټ کړي تر څو ايران مجبور کړي چې خپل اتومي پروګرام کنټرول کړي. دا د ټرمپ د هغه "لوړې کچې فشار" د پاليسۍ دوام دی چې د ولسمشرۍ په تېره دوره کې يې پر ايران لګولی و.