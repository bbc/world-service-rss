# BBC News Pashto## [غزه: ولې اوس د حماس ضد لاریونونه کېږي؟](https://www.bbc.com/pashto/articles/cpq2rqg21ero?at_campaign=githubrss)![غزه: ولې اوس د حماس ضد لاریونونه کېږي؟](https://ichef.bbci.co.uk/ace/standard/240/cpsprodpb/e187/live/fa6e0360-0b6d-11f0-b234-07dc7691c360.jpg)_AP ۱۴۰۴ وری ۸, جمعه ۰:۵۱:۲۶_په غزه کې روانه اوونۍ سلګونه کسان د دې لپاره سړکونو ته راووتل چې د حماس او اسرائیلو ترمنځ د جګړې پای ته رسېدو او له حماس څخه د واک پرېښودلو غوښتنه وکړي.

دا لاریونونه د غزې د شمال په بیت‌الاهیا سیمه کې وشول او د ۲۰۲۳ کال اکتوبر میاشت کې له اسرائیل سره د جګړې له پیل راهیسې په غزې تراړه کې د حماس پر ضد تر ټولو لوی لاریونونه وو. دا لاریونونه له نږدې دوو میاشتو اوربند وروسته د اسرائیل لخوا غزه کې د پوځي عملیاتو د بېرته پیلېدو په تعقیب ترسره کېږي.## ['موږ د خپل کور بیارغاونې ته یوازې ښځینه کارګرې وګومارلې'](https://www.bbc.com/pashto/articles/c75729xz7wgo?at_campaign=githubrss)!['موږ د خپل کور بیارغاونې ته یوازې ښځینه کارګرې وګومارلې'](https://ichef.bbci.co.uk/ace/standard/240/cpsprodpb/c5c0/live/3662fcf0-0b0e-11f0-97d3-37df2b293ed1.jpg)_AP ۱۴۰۴ وری ۷, پينځنۍ ۲۲:۵۷:۱۶_په بریتانیا کې یوې جوړې د ودانیزو چارو په صنعت کې د جنسیتي مساوات په موخه د خپل کور بیارغاونې چارې د ښځو یوې ډلې ته سپارلې دي. 
د سوفولک سیمې اوسېدونکیو کات او فای فارسونز غواړي خپل پخوانی کور له سره ورغوي. دا جوړه خپله هم په ودانیزو چارو کې د کار مخینه لري او غواړي په دې صنعت کې ''د نارینه وو انحصار چاپېریال'' وننګوي. 
دوی په همدې موخه د ښځینه کارګرو کاري ډله ګومارلې ده.## [پولنډ د کډوالو د پناه غوښتنې حق وځنډاوه](https://www.bbc.com/pashto/articles/cqx057el8j3o?at_campaign=githubrss)![پولنډ د کډوالو د پناه غوښتنې حق وځنډاوه](https://ichef.bbci.co.uk/ace/standard/240/cpsprodpb/0702/live/de2c66c0-0b26-11f0-b1de-e342f84c59e9.jpg)_AP ۱۴۰۴ وری ۷, پينځنۍ ۱۶:۴۵:۳۹_پولنډ په لنډمهالي ډول د هغو کډوالو د پناه غوښتنې حق ځنډولی چې د بیلاروس له لارې دغه هېواد ته ورځي.
د پولنډ لومړي وزیر ډونالد توسک، دا اعلان له هغې وروسته وکړ چې د دغه هېواد ولسمشر هغه لانجمن قانون لاسلیک کړ چې له مخې یې پولنډي چارواکي کولای شي د چا د پناه غوښتنې حق تر ۶۰ ورځو وځنډوي.## [د طالبانو مشر د اختر په پیغام کې د یووالي پر ساتلو ټینګار کړی](https://www.bbc.com/pashto/articles/c4g0ny9knl7o?at_campaign=githubrss)![د طالبانو مشر د اختر په پیغام کې د یووالي پر ساتلو ټینګار کړی](https://ichef.bbci.co.uk/ace/standard/240/cpsprodpb/375c/live/b3ce0ed0-0b15-11f0-97d3-37df2b293ed1.jpg)_AP ۱۴۰۴ وری ۷, پينځنۍ ۱۵:۱۸:۱۱_د طالبانو مشر د کوچني اختر په مناسبت په یوه پیغام کې، "یووالی او اتحاد" د بریالیتوب راز بللی او زیاته یې کړې ده، چې افغانانو ډېر کلونه په مخالفت او جګړه کې تېر کړي او اوس یې وخت دی چې خپل یووالی پیاوړی کړي. هبت‌الله اخوندزاده پر افغانستان د طالبانو بیا ولکه "د یووالي او اتفاق لپاره ښه فرصت" بللی او له دې فرصت یې د ښې ګټې اخیستنې غوښتنه کړې ده.## [زېلېنسکي هیله‌من دی چې امریکا به د روسیې غوښتنو پر وړاندې " ټینګه ودرېږي"](https://www.bbc.com/pashto/articles/c39vg2epmn3o?at_campaign=githubrss)![زېلېنسکي هیله‌من دی چې امریکا به د روسیې غوښتنو پر وړاندې " ټینګه ودرېږي"](https://ichef.bbci.co.uk/ace/standard/240/cpsprodpb/109e/live/93f11270-0b0f-11f0-8519-bf882d865bbd.jpg)_AP ۱۴۰۴ وری ۷, پينځنۍ ۱۴:۳۷:۰۰_د اوکرايين ولسمشر ولودمير زېلېنسکي ویلي، هیله‌من دی چې امریکا به په تور سمندرګي کې اوربند لپاره د روسیې د اعلان شویو شرطونو پر وړاندې " ټېنګه ودرېږي." مسکو وویل د سې‌شنبې (مارچ ۲۵) پر ورځ د اعلان شوي تړن له مخې په تور سمندرګي کې سوداګریزې راکړې ورکړې ته یوازې هغه مهال اجازه ورکول کېدای او اوربند پلی کېدای شي چې لویدیځ د روسیې د غذایي توکو او تخمونو پر وړاندې له لګولو شویو بندیزونو لاس په سر شي.## [پر ۱۹ شرکتونو د امریکا بندیزونه د پاکستان اتومي او توغندیز پروګرام لپاره په څه معنی دي؟](https://www.bbc.com/pashto/articles/c36wgr5r833o?at_campaign=githubrss)![پر ۱۹ شرکتونو د امریکا بندیزونه د پاکستان اتومي او توغندیز پروګرام لپاره په څه معنی دي؟](https://ichef.bbci.co.uk/ace/standard/240/cpsprodpb/e604/live/4f6a21f0-0afb-11f0-94d4-6f954f5dcfa3.jpg)_AP ۱۴۰۴ وری ۷, پينځنۍ ۱۲:۲۴:۵۴_د امریکا حکومت سوداګرۍ وزارت د پاکستان، چین، متحدو عربي اماراتو په ګډون د اتو هېوادونو پر ۷۰ شرکتونو بندیزونه لګولي دي. دغه بندیزونه پر ۱۹ پاکستاني او ۴۲ چینايي شرکتونو لګول شوي دي. 
د بندیزونو په دې لړ کې د بریتانیا، ایران، فرانسې او سینیګال ځینې شرکتونو نومونه هم شامل دي. 
د بندیزونو دې ځانګړي نوملړ ته د (اینټیټي لیسټ) نوم ورکړل شوی او په دغه نوملړ کې د هغو شرکتونو نومونه شاملېږي، چې امریکايي چارواکي فکر کوي، د امریکا ملي امنیت، بهرنۍ پالیسي او یا د امریکا د ګټو پر ضد کار کوي.## [د امریکا کانګرس کې د 'پاکستان دیموکراسۍ لایحه': ایا عمران خان به ازاد یا پر عاصم منیر بندیز ولګول شي؟](https://www.bbc.com/pashto/articles/c3w1g78wne8o?at_campaign=githubrss)![د امریکا کانګرس کې د 'پاکستان دیموکراسۍ لایحه': ایا عمران خان به ازاد یا پر عاصم منیر بندیز ولګول شي؟](https://ichef.bbci.co.uk/ace/standard/240/cpsprodpb/9964/live/b64ddb80-0acb-11f0-94d4-6f954f5dcfa3.png)_AP ۱۴۰۴ وری ۷, پينځنۍ ۵:۳۶:۳۴_د امریکا کانګرس ته پاکستان کې د جمهوریت پر ځای کولو او د پخواني لومړي وزیر عمران خان د ازادولو اړوند لایحه وړاندې شوې ده. دې وړاندیز شوې لایحه کې امریکا ته د پاکستان د سیاسي او پوځي مشرتابه پر سفر بندیز ته هم ځای ورکړل شوی دی.
د "پاکستان دیموکراسۍ لایحه" د مارچ ۲۴مه د امریکا د کانګرس دوو غړو، جمهوریپال جو وېلسن او دیموکرات جیمز ورني پنیټا وړاندې کړې.
په دې لایحه کې وړاندیز شوی چې پر هغو بهرنیو اشخاصو باندې دې بندیز ولګول شي چې پاکستان کې د خپلو سیاسي‌ سیالانو په زنداني کولو او د هغوی خلاف په اقداماتو کې ښکېل دي.## [په خټه افغان فوټبالره نادیه ندیم وايي غواړم 'ساکر ایډ' کې په لوبېدو سره د محرومو ښځو استازولي وکړم](https://www.bbc.com/pashto/articles/cy9d7npv17eo?at_campaign=githubrss)![په خټه افغان فوټبالره نادیه ندیم وايي غواړم 'ساکر ایډ' کې په لوبېدو سره د محرومو ښځو استازولي وکړم](https://ichef.bbci.co.uk/ace/standard/240/cpsprodpb/a33f/live/7d540480-0ab2-11f0-97d3-37df2b293ed1.jpg)_AP ۱۴۰۴ وری ۷, پينځنۍ ۲:۲۶:۱۵_په افغانستان کې زېږېدلې فوټبالره نادیه ندیم وايي، غواړي سږکال په 'ساکر ایډ' خیریه لوبه کې په ګډون سره د هغو ښځو استازیتوب وکړي چې "غږ او لاسرسی نه لري".‌
نادیه تر هغې وروسته له خپلې مور او څلورو خویندو سره له افغانستانه اروپا ته تښتېدلې چې طالبانو یې پلار وژلی و. نوموړې هغه مهال ۱۱ کلنه وه.‌
هغې فوټبال د کډوالو په یوه کمپ کې پیل کړی و خو اوس د مانچستر سیټي‌ او د ډنمارک په ملي لوبډله کې د لوبېدو په ګډون ځلنده مسلکي مخینه لري.‌## [ګډ جومات او خپلمنځي ودونه: هغه کلی چې سني او شيعه پکې د يو بل ګاونډیتوب خوښوي](https://www.bbc.com/pashto/articles/cjev11we10wo?at_campaign=githubrss)![ګډ جومات او خپلمنځي ودونه: هغه کلی چې سني او شيعه پکې د يو بل ګاونډیتوب خوښوي](https://ichef.bbci.co.uk/ace/standard/240/cpsprodpb/c5f1/live/a35fe460-0011-11f0-a8b1-950887ddc6e5.png)_AP ۱۴۰۴ وری ۶, څلرنۍ ۲۲:۰۸:۴۱_په يو شمېر اسلامي هېوادونو کې د بېلابېلو مذهبي ډلو تر منځ تاوترېخوالی او شخړې په دې تېره څه موده کې لا ډېرې شوې دي. شام کې د اوسنۍ جګړې لوی لامل هم د فرقې پر اساس شخړې وې. د پاکستان بېلابېلو سيمو او په ځانګړې توګه کرمه ضلع کې هم د سني او شيعه ډلو تر منځه په دې وروستيو کې تاوترېخوالی خورا ډېر شوی دی، خو ورته وخت کې د خېبرپښتونخوا په مانسهره ضلع کې اوس هم يو داسې کلی شته چې د شيعه او سني ډلو ترمنځ د مينې او غوره ګاونډيتوب تارونه کلک دي او له یوه بل سره خواخوږي یې بې سارې بلل کېږي.## [امریکا منلې چې د سراج الدين حقاني په ګډون يې د طالبانو پر دريو مشرانو لګېدلې جايزې لرې کړې دي](https://www.bbc.com/pashto/articles/cy83lzez93ro?at_campaign=githubrss)![امریکا منلې چې د سراج الدين حقاني په ګډون يې د طالبانو پر دريو مشرانو لګېدلې جايزې لرې کړې دي](https://ichef.bbci.co.uk/ace/standard/240/cpsprodpb/1e89/live/4c3e0240-09dd-11f0-88b7-5556e7b55c5e.jpg)_AP ۱۴۰۴ وری ۶, څلرنۍ ۱:۰۴:۱۴_امریکا منلې چې په افغانستان کې يې د طالبانو د حکومت د کورنيو چارو چارسمبالي وزير سراج الدين حقاني په ګډون د حقاني شبکې د دريو مشرانو له سرونو د ميليونو ډالرو جايزې لرې کړې دي. دا يو مهم ګام بلل کېږي ځکه پر حقاني شبکې تور دی چې د امریکا تر مشرۍ لاندې د جګړې پر مهال يې په افغانستان کې ځینې تر ټولو مرګوني بريدونه ترسره کړي چې په هغو کې د امريکا او هند پر سفارتونو او د ناټو ځواکونو تر څنګ يو شمېر نور بريدونه شامل دي.## ['زه له ښځو سره مرسته کوم چې زما فېسبوک ګروپ له لارې ملګرې پیدا کړي'](https://www.bbc.com/pashto/articles/cd921xgxdd2o?at_campaign=githubrss)!['زه له ښځو سره مرسته کوم چې زما فېسبوک ګروپ له لارې ملګرې پیدا کړي'](https://ichef.bbci.co.uk/ace/standard/240/cpsprodpb/76ad/live/44b08750-0a4b-11f0-97d3-37df2b293ed1.jpg)_AP ۱۴۰۴ وری ۶, څلرنۍ ۱۴:۰۸:۴۲_په بریتانیا کې یوې ښځې له خپل زاړه کور نوي ته له کډه کېدو وروسته د نویو ملګرو موندلو په موخه یو فېسبوک ګروپ جوړ کړ او په څو ورځو کې څه باندې اووه سوه کسان ورسره یوځای شول.## [د سرطان داستانونو شریکولو لپاره د لیکلو وړیا ورکشاپونه](https://www.bbc.com/pashto/articles/c7vzp892jn9o?at_campaign=githubrss)![د سرطان داستانونو شریکولو لپاره د لیکلو وړیا ورکشاپونه](https://ichef.bbci.co.uk/ace/standard/240/cpsprodpb/5175/live/1ff81cb0-096b-11f0-97d3-37df2b293ed1.jpg)_AP ۱۴۰۴ وری ۵, درېنۍ ۱۱:۳۷:۵۸_د هغو کسانو لپاره چې د سرطان ناروغي یا تجربه لري، د بریتانیا د انګلنډ په جنوب کې، د برایټن ملګرو بنډار ځای کې د نوښتي لیکلو وړیا ورکشاپ کېږي.## [ولې په ترکيه کې زرګونه خلک احتجاج کوي؟](https://www.bbc.com/pashto/articles/cp3ygqwdze4o?at_campaign=githubrss)![ولې په ترکيه کې زرګونه خلک احتجاج کوي؟](https://ichef.bbci.co.uk/ace/standard/240/cpsprodpb/c2e2/live/6b123d10-0926-11f0-94d4-6f954f5dcfa3.png)_AP ۱۴۰۴ وری ۵, درېنۍ ۳:۱۱:۱۷_لسګونه زره کسان په ترکیه کې د استانبول د ښاروال اکرم امام اوغلو د نیول کېدو پر ضد مظاهره کوي. نوموړی د ولسمشر رجب طیب اردوغان اصلي سیاسي سیال ګڼل کېږي.
پولیسو پر مظاهره‌چیانو اوښکې بهوونکی ګاز او ربړي مرمۍ کارولي دي. دا په دې هېواد کې په تېرو لسو کلونو تر ټولو جدي نارامي او تاوتریخوالی بلل کېږي.## [د ټرمپ د ملي‌امنیت پر چارواکو نیوکې: یو خبریال یې پر حوثیانو د برید په تړاو د محرمو پیغامونو ګروپ‌ کې شامل کړی](https://www.bbc.com/pashto/articles/cvg57rv7rg8o?at_campaign=githubrss)![د ټرمپ د ملي‌امنیت پر چارواکو نیوکې: یو خبریال یې پر حوثیانو د برید په تړاو د محرمو پیغامونو ګروپ‌ کې شامل کړی](https://ichef.bbci.co.uk/ace/standard/240/cpsprodpb/d15d/live/634629c0-0958-11f0-88b7-5556e7b55c5e.jpg)_AP ۱۴۰۴ وری ۵, درېنۍ ۹:۰۸:۱۸_په امریکا کې د ډونلډ ټرمپ اداره تر هغې وروسته له سیاسي اړخه له نیوکو سره مخامخ شوې چې سپینې ماڼۍ تایید کړه چې یو خبریال په تېروتنې سره د یمن کې د حوثیانو خلاف د پوځي اقداماتو په تړاو د امریکا د ملي امنیت چارواکو د پيغامونو په یوه ګروپ کې شامل شوی دی. دغه راپور په امریکا کې د ګڼو ډیموکراټانو نیوکې او د ځینو جمهوريپالو اندېښنې راپورته کړې دي.## [په کابل کې د خلیلزاد "ښه ورځ"، د امریکا او طالبانو ترمنځ تعامل تکتیکي دی که ستراتیژیک؟](https://www.bbc.com/pashto/articles/c871vj3nr4zo?at_campaign=githubrss)![په کابل کې د خلیلزاد "ښه ورځ"، د امریکا او طالبانو ترمنځ تعامل تکتیکي دی که ستراتیژیک؟](https://ichef.bbci.co.uk/ace/standard/240/cpsprodpb/e68a/live/6da62650-07d1-11f0-88b7-5556e7b55c5e.jpg)_AP ۱۴۰۴ وری ۳, يونۍ ۱۱:۳۷:۴۸_د تېرې اوونۍ د پنجشنبې په ورځ (د کب ۲۹مه)، د کابل په هوايي ډګر کې یو طالب سرتېری، چې له دوربین پرته روسیې ګرینوف یې پر اوږه وه، د افغانستان لپاره د امریکا د پخواني ځانګړي استازي زلمي خلیلزاد او څو نورو امریکاییانو سره نژدې ودرېد، او په داسې حال کې یې چې د ملګرو پر شونډو موسکا وه، یو یادګاري عکس واخیست.

د طالبانو حکومت د بهرنیو چارو وزیر وویل، امریکایی وګړی یې "د بشر دوستانه دلایلو" او "د ښه نیت نښې په توګه" خوشې کړی دی، او د امریکا د بهرنیو چارو وزیر هم د هغه د خوشې کولو موافقه "مثبت او رغنده ګام" وباله.## [کابل ته له لوړپوړي امریکايي پلاوي سره د زلمي خليلزاد سفر: طالبانو امریکايی زنداني ازاد کړی](https://www.bbc.com/pashto/articles/cge1v0dz1g2o?at_campaign=githubrss)![کابل ته له لوړپوړي امریکايي پلاوي سره د زلمي خليلزاد سفر: طالبانو امریکايی زنداني ازاد کړی](https://ichef.bbci.co.uk/ace/standard/240/cpsprodpb/46ce/live/a0909b70-062a-11f0-97d3-37df2b293ed1.png)_AP ۱۴۰۴ وری ۱, جمعه ۱:۱۴:۳۷_د طالبانو د بهرنیو چارو وزارت یوه وینا پاڼه کې ویلي، د زندانیانو په چارو کې د امریکا د ولسمشر ډنلډ ټرمپ سلاکار اډم بولر، د افغانستان سولې لپاره د امریکا پخوانی استازی زلمی خلیلزاد او یو شمېر نور امریکايي استازي کابل ته رسېدلي او هلته یې د طالبانو حکومت د بهرنیو چارو له وزیر امیر خان متقي سره خبرې کړي.## [د هند نرېندرا مودي له ټروټ سوشل سره یو ځای شو](https://www.bbc.com/pashto/articles/c2042z3ey14o?at_campaign=githubrss)![د هند نرېندرا مودي له ټروټ سوشل سره یو ځای شو](https://ichef.bbci.co.uk/ace/standard/240/cpsprodpb/2008/live/6150a320-03f9-11f0-88b7-5556e7b55c5e.jpg)_AP ۱۴۰۳ کب ۲۸, درېنۍ ۱۳:۰۷:۴۱_د هند لومړی وزیر نریندرا مودي د نړۍ له ګوتو په شمېر مشرانو دی چې د امریکا د ولسمشر ډونالډ ټرمپ له ټولنیزې شبکې ټروت سوشل (Truth Social) سره یوځای کېږي.