# BBC News Pashto## [د هرات پېښې نیمايي قربانیان کورنیو ته سپارل شوي، د نورو د پېژندنې هڅې روانې دي](https://www.bbc.com/pashto/articles/c80dmge4dp5o?at_medium=RSS&at_campaign=rss?at_campaign=githubrss)![د هرات پېښې نیمايي قربانیان کورنیو ته سپارل شوي، د نورو د پېژندنې هڅې روانې دي](https://ichef.bbci.co.uk/ace/ws/240/cpsprodpb/af33/live/1d56ef50-7e77-11f0-9244-29dd01e1e592.png)_AP ۱۴۰۴ زمری ۳۰, پينځنۍ ۱۰:۱۱:۵۳_کابل کې د سردار محمد داود خان پوځي روغتون چارواکي وايي د هرات ترافیکي پېښې د قربانیانو نیمایي جسدونه د هغوی کورنیو او خپلوانو ته سپارل شوي او د پاتې نورو د پېژندګلوۍ هڅې د یوه ټاکل شوي کمیسون له لارې کېږي.
د دغه روغتون مشر ډاکټر محمد طاهر احرار د پنجشنبې پر سهار ( د اګسټ۲۱مه) بي بي سي ته وویل تېره ورځ له هراته ټول مړي کابل ته لېږدول شوي چې د ښځو او ماشومان په ګډن ۷۷ کسان وو. ښاغلي احرار وویل، په مړو شویو کسانو کې ۷۱ یې له ایرانه خپل هېواد ته ستنېدونکي کډوال وو. هغه وویل " دوی کې ۱۶ یې کورنۍ وې". دغه پېښه کې د مړو شویو شپږو نورو کسانو چې د موټرسایل او موټر چلونکي وو، جسدونه یې هم کورنیو ته سپارل شوي دي.## [له چین سره د افغانستان نښلولو خوب ریښتیا کېږي؟](https://www.bbc.com/pashto/articles/c8905ddzelwo?at_medium=RSS&at_campaign=rss?at_campaign=githubrss)![له چین سره د افغانستان نښلولو خوب ریښتیا کېږي؟](https://ichef.bbci.co.uk/ace/ws/240/cpsprodpb/bb49/live/1433a9e0-7e7c-11f0-ab3e-bd52082cd0ae.jpg)_AP ۱۴۰۴ زمری ۳۰, پينځنۍ ۱۰:۴۹:۵۰_د لومړي ځل لپاره کابل د چین او پاکستان د بهرنیو چارو وزیرانو د درې اړخیزې غونډې کوربتوب کوي .د چین د بهرنیو چارو وزیر له یوه سړک او یوه کمربند شبکې سره د افغانستان پر نښلولو خبرې کړې دي. له چین سره د ځمکې له لارې د افغانستان نښلول د طالبانو د حکومت او د پرځېدلي افغان جمهوریت ګډ خوب دی.
امیر خان متقي د چین د بهرنیو چارو وزیر وانګ یي سره په غونډه کې وویل چې له دغه هېواد سره د افغانستان د سوداګرۍ حجم "یو میلیارد ډالرو" ته رسیدلی او "هیله لري چې په نږدې راتلونکي کې به پام وړ زیات شي. "## [فلسطینیان په داسې حال کې د غزې ښار له ځینو سیمو وځي، چې اسرائیل وايي، د ځمکني برید لومړی پړاو پیل شوی](https://www.bbc.com/pashto/articles/crlz1xn9zr3o?at_medium=RSS&at_campaign=rss?at_campaign=githubrss)![فلسطینیان په داسې حال کې د غزې ښار له ځینو سیمو وځي، چې اسرائیل وايي، د ځمکني برید لومړی پړاو پیل شوی](https://ichef.bbci.co.uk/ace/ws/240/cpsprodpb/a2e9/live/c7269260-7e2c-11f0-a34f-318be3fb0481.jpg)_AP ۱۴۰۴ زمری ۳۰, پينځنۍ ۹:۵۶:۱۲_په غزه ښار کې ځايي چارواکي وايي، فلسطینیان له هغه وروسته د دې ښار له ځینو برخو د وتلو په حال کې دي، چې اسرائیلي ځواکونو د پلان شویو ځمکنیو عملیاتو لومړنی پړاو پیل کړ.
 اسرائیلي ځواکونو له څو ورځینو سختو بمباریو او توپخانې بریدونو وروسته اوس د دې ښار په څنډو کې د یو ځای کېدو لپاره یوه ځای ته ورغلي دي.## [په بریتانیا کې د کډوالو افغانانو معلوماتو افشا کېدو لسګونه نورې پېښې برالا شوې](https://www.bbc.com/pashto/articles/cedveg495eyo?at_medium=RSS&at_campaign=rss?at_campaign=githubrss)![په بریتانیا کې د کډوالو افغانانو معلوماتو افشا کېدو لسګونه نورې پېښې برالا شوې](https://ichef.bbci.co.uk/ace/ws/240/cpsprodpb/88ce/live/55392020-7e61-11f0-83cc-c5da98c419b8.jpg)_AP ۱۴۰۴ زمری ۳۰, پينځنۍ ۷:۴۵:۲۶_د بریتانیا دفاع وزارت منلې چې تېرو څلورو کلونو کې له هغې کاري ډلې چې په دغه هېواد کې یې د پناه غوښتونکو افغانانو چارې سبمالولې ۴۹ ځله د غوښتنلیکونو معلومات افشا شوي دي. 
له دې مخکې د څلورو داسې پېښو په هکله معلومات برالا شوي وو. په دې کې هغه نوملړ هم شامل و، چې ۲۰۲۲ کال کې افشا شو او د نژدې ۱۹۰۰۰ هغو افغانانو معلومات پکې افشا شوي وو، چې په افغانستان کې د طالبانو له حکومته تښتېدل. 
د دې پېښې په هکله تېره میاشت له هغه وروسته معلومات عام شول، چې د بریتانیا سترې محکمې یې په هکله د خبرو او خبري پوښښ لګېدلی بندیز لېرې کړ.## ['بهايي' څه ډول مذهب دی او قطر یې یوه مشر ته په کوم تور سزا ورکړې؟](https://www.bbc.com/pashto/articles/cvg30p3le5xo?at_medium=RSS&at_campaign=rss?at_campaign=githubrss)!['بهايي' څه ډول مذهب دی او قطر یې یوه مشر ته په کوم تور سزا ورکړې؟](https://ichef.bbci.co.uk/ace/ws/240/cpsprodpb/ed8e/live/d4880510-7dd7-11f0-9a6a-278f88e3c683.jpg)_AP ۱۴۰۴ زمری ۳۰, پينځنۍ ۹:۵۶:۵۲_د قطر یوې محکمې د 'بهايي' مذهب منونکي ۷۱ کلن سړي ته د پنځه کاله بند سزا اورولې ده. د ریمي روحاني په نوم دغه سړي ته "په اسلامي تعلیماتو کې د شکونو پيدا کولو په تور" دغه سزا ورکړل شوې.
دی قطری او د 'بهايي' مذهب پېرو دی. کورنۍ یې وايي چې هغه د قطر حکومت په تېره اپرېل میاشت کې پر خواله رسنۍ د یوې لیکنې پر سر نیولی و.‌## [ایا لمر ضد کریم په سمه توګه کاروئ؟](https://www.bbc.com/pashto/articles/c4g7xwze00xo?at_medium=RSS&at_campaign=rss?at_campaign=githubrss)![ایا لمر ضد کریم په سمه توګه کاروئ؟](https://ichef.bbci.co.uk/ace/ws/240/cpsprodpb/7aac/live/62605940-21a4-11f0-9060-674316cb3a1f.jpg)_AP ۱۴۰۴ زمری ۳۰, پينځنۍ ۱۰:۰۰:۲۹_د لمر وړانګې سرطان پیدا کوي - دلته په دې تړاو له متخصصانو اورو چې څنګه ترې ځان وساتو.‌
د لمر ضد کریم کارول په پراخه کچه د خپلې روغتیا ساتنې لپاره یوه تر ټولو غوره لار ګڼل کېږي.‌
د مېلانوما پوستکي سرطان تر ۸۰ سلنې ډېرې پېښې د لمر د وړانګو په وسیله د پوستکي سوځېدو له کبله رامنځته کېږي او دا شمېره کال په کال مخ په لوړېدو دی. اټکل دا دی چې هر کال ټوله نړۍ کې د پوستکي سرطان یو نیم میلیون نوي پېښې ثبتېږي او دا چې دا شمېر به تر ۲۰۴۰ کال پورې نیم په نیمه (۵۰ سلنه) نور هم لوړ شي.## [ډونلډ ټرمپ په رښتیا څو جګړې پای ته رسولي؟](https://www.bbc.com/pashto/articles/c20640xdzx2o?at_medium=RSS&at_campaign=rss?at_campaign=githubrss)![ډونلډ ټرمپ په رښتیا څو جګړې پای ته رسولي؟](https://ichef.bbci.co.uk/ace/ws/240/cpsprodpb/2625/live/38ba5ca0-7ddc-11f0-ab3e-bd52082cd0ae.png)_AP ۱۴۰۴ زمری ۳۰, پينځنۍ ۸:۰۴:۱۹_په داسې وخت کې چې د امریکا ولسمشر ډونالډ ټرمپ د روسیې او اوکرایین ترمنځ د جګړې د پای ته رسولو په هڅو بوخت دی، هغه ډېر کله د خپلې دوهمې دورې ولسمشرۍ په جریان کې د سولې اړوند خبرو اترو کې د خپل بریالیتوب په اړه خبرې کوي.
د اګسټ په ۱۸مه، سپینه ماڼۍ کې د یوې غونډې پر مهال هغه ادعا وکړه چې "ما ۶ جګړې پای ته رسولې دي ... او دا ټولې هوکړې مې د اوربند لفظ له کارولو پرته کړې دي."## [ د بونېر سېلابونه: هغه ښوونکی چې نور خلک یې وژغورل خو ځان یې وبایله](https://www.bbc.com/pashto/articles/c3dpz17811ro?at_medium=RSS&at_campaign=rss?at_campaign=githubrss)![ د بونېر سېلابونه: هغه ښوونکی چې نور خلک یې وژغورل خو ځان یې وبایله](https://ichef.bbci.co.uk/ace/ws/240/cpsprodpb/3d34/live/7c2088d0-7d09-11f0-ab3e-bd52082cd0ae.png)_AP ۱۴۰۴ زمری ۲۹, څلرنۍ ۱۴:۵۰:۰۸_محمد اعجاز  د خیبرپښتونخوا د بونېر سیمې د بشونۍ کلي هغه اوسېدونکی دی چې د ظهور رحمان په مرسته د جمعې ورځې له سېلابونو ژوندی پاتی شوی دی.
سیمه ییز ښوونکي ظهور رحمان پر محمد اعجاز سربېره خپل نور کلیوال هم له سېلابه وژغورل، خو خپله دی یې یووړ.
ځوان ظهور رحمان له بشونۍ کلي څخه څو کیلو متره لرې په یوه ځايي ښوونځي کې ښوونکی او د الخدمت خیریه بنسټ رضاکاره غړی و.## [د هېرو شویو 'کلا': د رواني درملنې هغه مرکز چې ښځې په کې د تړلو دروازو تر شا ژوند کوي](https://www.bbc.com/pashto/articles/cedvgwj0gqzo?at_medium=RSS&at_campaign=rss?at_campaign=githubrss)![د هېرو شویو 'کلا': د رواني درملنې هغه مرکز چې ښځې په کې د تړلو دروازو تر شا ژوند کوي](https://ichef.bbci.co.uk/ace/ws/240/cpsprodpb/0a19/live/b12ab430-7dd4-11f0-83cc-c5da98c419b8.jpg)_AP ۱۴۰۴ زمری ۲۹, څلرنۍ ۱۴:۴۸:۴۵_د افغانستان پلازمېنې کابل په لوېدیځ کې د یوې غونډۍ په لوړو کې د اغزن تار او پولادي دروازې شا ته، دا یو داسې ځای دی چې لږ خلک یې په اړه خبرې کوي او آن کمو خلکو لیدلی دی.
د رواني درملنې دا مرکز، چې د افغان سرې میاشتې له خوا اداره کېږي، د هېواد په کچه د روانې درملنې د ګوتو په شمېر له مرکزونو یو دی،‌ چې په کې د افغان مېرمنو د روان درملنه کېږي.
ځایي خلک دغه مرکز "کلا" بولي.