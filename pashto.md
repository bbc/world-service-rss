# BBC News Pashto## [د ملګرو ملتونو سرمنشي په غزه کې قحطي 'د انسانیت ناکامي' بللې، قحطي څه ده او کله اعلانېږي؟](https://www.bbc.com/pashto/articles/c3r4xz75p5yo?at_medium=RSS&at_campaign=rss?at_campaign=githubrss)![د ملګرو ملتونو سرمنشي په غزه کې قحطي 'د انسانیت ناکامي' بللې، قحطي څه ده او کله اعلانېږي؟](https://ichef.bbci.co.uk/ace/ws/240/cpsprodpb/7dcd/live/09e420b0-8006-11f0-a34f-318be3fb0481.jpg)_AP ۱۴۰۴ وږی ۱, اونۍ ۹:۴۷:۱۱_د ملګرو ملتونو سرمنشي انتونیو ګوتېرېش په غزه ښار او څېرمه سیمو کې تایید شوې قحطي د "بشریت ناکامي" بللې ده.
ښاغلي ګوتېرېش ویلي چې هلته روان وضعیت "د انسان جوړ کړی ناورین" دی.
هغه دا څرګندونې د ملګرو ملتونو د یوې ملاتړې ادارې چې په نړۍ کې د لوږې اندازه معلوموي، تر هغه رپوټ وروسته کړې دي چې وايي، د غزې ښار په ځينو سیمو کې د خوړو د نه خوندیتوب کچه پنځمې درجې ته رسېدلې ده. دا د خوړو د سخت کمي یا نه خوندیتوب تر ټولو لوړه او ناوړه کچه ښيي.## [کولرا څه اغېز لري او مخنیوی یې څنګه کېدای شي؟](https://www.bbc.com/pashto/articles/crlzp1pwxr4o?at_medium=RSS&at_campaign=rss?at_campaign=githubrss)![کولرا څه اغېز لري او مخنیوی یې څنګه کېدای شي؟](https://ichef.bbci.co.uk/ace/ws/240/cpsprodpb/895c/live/96dda6b0-8021-11f0-83cc-c5da98c419b8.jpg)_AP ۱۴۰۴ وږی ۱, اونۍ ۱۴:۳۰:۴۱_په باراني موسم کې عموما د کولرا پېښې عامې دي. کولرا یو خطرناک باکتریایي انتان دی چې د شدید اسهال او د انسان په بدن کې د اوبو د کمېدو (ډیهایډرېشن) لامل کېږي.
کولرا د درملنې وړ ناروغي ده، خو که پر وخت یې درملنه ونه شي، نو پر وژونکې هغې بدلېدای شي.## [د ماه‌رنګ بلوڅ په ګډون د نیول شوو بلوڅ مشرانو د توقیف موده غځول شوې](https://www.bbc.com/pashto/articles/cz0y2ylxzp7o?at_medium=RSS&at_campaign=rss?at_campaign=githubrss)![د ماه‌رنګ بلوڅ په ګډون د نیول شوو بلوڅ مشرانو د توقیف موده غځول شوې](https://ichef.bbci.co.uk/ace/ws/240/cpsprodpb/dd36/live/9ce69c20-7fc1-11f0-83cc-c5da98c419b8.jpg)_AP ۱۴۰۴ وږی ۱, اونۍ ۱:۴۵:۲۸_په کوټه کې یوې محکمې د ډاکټرې ماه‌رنګ بلوڅ په ګډون د بلوڅانو د یووالي کمېټې (بي‌وای‌سي) د نیول شوو غړو د توقیف موده ۱۵ ورځې نوره هم غځولې ده.
خو د دې کمېټې له مشرانو سره یو ځای نیول شوی سیاسي فعال او د بیبو بلوڅ پلار عبدالغفار بلوڅ وړمه ورځ خوشې کړل شوی.
د بلوڅانو د یووالې کمېټې مشرې ډاکټرې ماه‌رنګ بلوڅ تر څنګ نور غړي لکه بیبو بلوڅ، ګلزادي بلوڅ، صبغت الله عرف شاه‌جي او معلول بیبرګ بلوڅ د جمعې په ورځ (اګست ۲۲ / زمری ۳۱) په کوټه کې د ترهګرۍ ضد محکمې ته د سخت امنیتي څار لاندې حاضر کړای شول.## [ولې روسیه د اوکرایین د تېلو پرهغې چاڼ خوني لا هم بریدونه کوي، چې لا دمخه یې ویجاړه کړې ده؟](https://www.bbc.com/pashto/articles/c2kz209y0vvo?at_medium=RSS&at_campaign=rss?at_campaign=githubrss)![ولې روسیه د اوکرایین د تېلو پرهغې چاڼ خوني لا هم بریدونه کوي، چې لا دمخه یې ویجاړه کړې ده؟](https://ichef.bbci.co.uk/ace/ws/240/cpsprodpb/4491/live/30374fb0-7f5e-11f0-ab3e-bd52082cd0ae.png)_AP ۱۴۰۴ زمری ۳۱, جمعه ۲۱:۰۳:۲۷_د رواني اونۍ د یکشنبې په شپه په واشنګټن کې د امریکا ولسمشر ډونلډ ټرمپ او اروپایي مشرانو ترمنځ له سرمشریزې پای ته رسېدو څو ساعته وروسته روسیې په اګست کې د اوکرایین پر مرکزي ښار کریمنچوک تر دې دمه تر ټولو ډېره بمباري کړې ده.
د اوکرایین هوايي ځواک په وینا، مسکو پرې ۲۷۰ ډرونونه او یو درځن کروز توغندي ور توغولې دي.  دوی وايي، ډېری ورتوغول شوي توغندي یې شنډ کړي او یوازې ۱۶ ترې تېر شوي دي.## [کوم خواړه باید بیا تاوده او کوم تاوده نه شي؟](https://www.bbc.com/pashto/articles/c75d5lg29vdo?at_medium=RSS&at_campaign=rss?at_campaign=githubrss)![کوم خواړه باید بیا تاوده او کوم تاوده نه شي؟](https://ichef.bbci.co.uk/ace/ws/240/cpsprodpb/fa2d/live/8250b380-7f55-11f0-ab3e-bd52082cd0ae.jpg)_AP ۱۴۰۴ زمری ۳۱, جمعه ۱۲:۴۳:۴۳_د خوړو بیا ګرمول کولی شي پټ روغتیايي خطرونه ولري. د دې لارښوونو پلي کول به ستاسو د خوړو په خوندي ساتلو کې مرسته وکړي او د خوړو څخه رامنځته کېدونکو ناروغیو خطر په کمولو کې مرسته کوي.
پاتې شوي خواړه د ۲۴ تر ۴۸ ساعتونو کې دننه وخورئ او که پلان نه لرئ چې ژر یې وخورئ، د یخچال په یخدان کې یې کېږدئ او کنګل یې کړئ.## [له چین سره د افغانستان نښلولو خوب ریښتیا کېږي؟](https://www.bbc.com/pashto/articles/c8905ddzelwo?at_medium=RSS&at_campaign=rss?at_campaign=githubrss)![له چین سره د افغانستان نښلولو خوب ریښتیا کېږي؟](https://ichef.bbci.co.uk/ace/ws/240/cpsprodpb/bb49/live/1433a9e0-7e7c-11f0-ab3e-bd52082cd0ae.jpg)_AP ۱۴۰۴ زمری ۳۱, جمعه ۷:۵۵:۰۷_د لومړي ځل لپاره کابل د چین او پاکستان د بهرنیو چارو وزیرانو د درې اړخیزې غونډې کوربتوب کوي .د چین د بهرنیو چارو وزیر له یوه سړک او یوه کمربند شبکې سره د افغانستان پر نښلولو خبرې کړې دي. له چین سره د ځمکې له لارې د افغانستان نښلول د طالبانو د حکومت او د پرځېدلي افغان جمهوریت ګډ خوب دی.
امیر خان متقي د چین د بهرنیو چارو وزیر وانګ یي سره په غونډه کې وویل چې له دغه هېواد سره د افغانستان د سوداګرۍ حجم "یو میلیارد ډالرو" ته رسیدلی او "هیله لري چې په نږدې راتلونکي کې به پام وړ زیات شي. "## ['بهايي' څه ډول مذهب دی او قطر یې یوه مشر ته په کوم تور سزا ورکړې؟](https://www.bbc.com/pashto/articles/cvg30p3le5xo?at_medium=RSS&at_campaign=rss?at_campaign=githubrss)!['بهايي' څه ډول مذهب دی او قطر یې یوه مشر ته په کوم تور سزا ورکړې؟](https://ichef.bbci.co.uk/ace/ws/240/cpsprodpb/ed8e/live/d4880510-7dd7-11f0-9a6a-278f88e3c683.jpg)_AP ۱۴۰۴ زمری ۳۰, پينځنۍ ۹:۵۶:۵۲_د قطر یوې محکمې د 'بهايي' مذهب منونکي ۷۱ کلن سړي ته د پنځه کاله بند سزا اورولې ده. د ریمي روحاني په نوم دغه سړي ته "په اسلامي تعلیماتو کې د شکونو پيدا کولو په تور" دغه سزا ورکړل شوې.
دی قطری او د 'بهايي' مذهب پېرو دی. کورنۍ یې وايي چې هغه د قطر حکومت په تېره اپرېل میاشت کې پر خواله رسنۍ د یوې لیکنې پر سر نیولی و.‌## [ایا لمر ضد کریم په سمه توګه کاروئ؟](https://www.bbc.com/pashto/articles/c4g7xwze00xo?at_medium=RSS&at_campaign=rss?at_campaign=githubrss)![ایا لمر ضد کریم په سمه توګه کاروئ؟](https://ichef.bbci.co.uk/ace/ws/240/cpsprodpb/7aac/live/62605940-21a4-11f0-9060-674316cb3a1f.jpg)_AP ۱۴۰۴ زمری ۳۰, پينځنۍ ۱۰:۰۰:۲۹_د لمر وړانګې سرطان پیدا کوي - دلته په دې تړاو له متخصصانو اورو چې څنګه ترې ځان وساتو.‌
د لمر ضد کریم کارول په پراخه کچه د خپلې روغتیا ساتنې لپاره یوه تر ټولو غوره لار ګڼل کېږي.‌
د مېلانوما پوستکي سرطان تر ۸۰ سلنې ډېرې پېښې د لمر د وړانګو په وسیله د پوستکي سوځېدو له کبله رامنځته کېږي او دا شمېره کال په کال مخ په لوړېدو دی. اټکل دا دی چې هر کال ټوله نړۍ کې د پوستکي سرطان یو نیم میلیون نوي پېښې ثبتېږي او دا چې دا شمېر به تر ۲۰۴۰ کال پورې نیم په نیمه (۵۰ سلنه) نور هم لوړ شي.