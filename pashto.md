# BBC News Pashto## [د طالبانو حکومت وایي، د نړیوالو مرستو کمښت یې ناورینونو ته غبرګون یوه څه اغېزمن کړی دی](https://www.bbc.com/pashto/articles/crle1rylp0ko?at_medium=RSS&at_campaign=rss?at_campaign=githubrss)![د طالبانو حکومت وایي، د نړیوالو مرستو کمښت یې ناورینونو ته غبرګون یوه څه اغېزمن کړی دی](https://ichef.bbci.co.uk/ace/ws/240/cpsprodpb/0a41/live/789e0840-f9cd-11f0-b385-5f48925de19a.jpg)_AP ۱۴۰۴ سلواغه ۵, يونۍ ۱۱:۳۲:۴۸_د طالبانو په حکومت کې له پېښو سره د مبارزې ملي ادارې مشر وایي، د نړیوالو مرستو کمښت یې کارونه یو څه "ټکني" کړي دي.
ملا نورالدین ترابي بي‌بي‌سي سره په ځانګړې مرکه کې ویلي، ځینې ادارې ځکه د دوی له لارې مرستو ته زړه نه ښه کوي،‌ چې حکومت یې په رسمیت نه پېژني.
د ښاغلي ترابي په وینا، دوی ته عادي او انکشافي بودیجه د طالبانو له حکومته ورکول کېږي او ولسي‌ مرستې ورسره مرستندویه موسسې کوي.## [ولې ډونلډ ټرمپ د ګرینلنډ د نیولو هڅه کوي؟](https://www.bbc.com/pashto/articles/c07xj4e095xo?at_medium=RSS&at_campaign=rss?at_campaign=githubrss)![ولې ډونلډ ټرمپ د ګرینلنډ د نیولو هڅه کوي؟](https://ichef.bbci.co.uk/ace/ws/240/cpsprodpb/c20d/live/64e0bd40-f7a5-11f0-a422-4ba8a094a8fa.png)_AP ۱۴۰۴ سلواغه ۵, يونۍ ۳:۴۴:۵۲_د امریکا ولسمشر ډونلډ ټرمپ وایي، امریکا بايد د ډنمارک نيمه خپلواکه سيمه ګرينلنډ له دې کبله ترلاسه کړي ځکه چې چين او روسيه یې د لاندې کولو هڅې کوي. ډونلډ ټرمپ د روانې مياشتې په پيل کې خبريالانو ته وويل، "موږ بايد د ګرينلنډ دفاع وکړو. که موږ دا کار ونکړو، چين یا روسیه به یې وکړي". نوموړي زياته کړه، "زه نه غواړم هغوی په ګرينلنډ کې زموږ ګاونډيان شي. داسې باید ونشي".## [د طالبانو حکومت وایي، د نجونو او ښځو زده کړو ته ژمن دي](https://www.bbc.com/pashto/articles/ce8ewg76875o?at_medium=RSS&at_campaign=rss?at_campaign=githubrss)![د طالبانو حکومت وایي، د نجونو او ښځو زده کړو ته ژمن دي](https://ichef.bbci.co.uk/ace/ws/240/cpsprodpb/0784/live/9a7826b0-f92f-11f0-b5f7-49f0357294ff.jpg)_AP ۱۴۰۴ سلواغه ۵, يونۍ ۰:۱۹:۲۴_ملګري ملتونه او د حقونو نورې ملاتړې ټولنې وايي، له شپږم ټولګي پورته د نجونو پر زدکړو د طالبانو د حکومت بندیز افغانستان  د هرې ورځې په تېرېدو سره له لویېدونکي ټولنیز او اقتصادي کړکېچ سره مخامخوي.
 د بشري حقونو نړیوالې ټولنې وايي، دغه بندیز افغانې نجونې او مېرمنې له لوی رواني کړاو سره هم مخامخ کړې دي.
 د ملګرو ملتونو په خبره د دغه بندیز له کبله په میلیونونه نجونې له زدکړو بې برخې کړل شوې دي.
 په افغانستان کې د طالبانو حکومت پرلپسې ویلي چې دا محدودیتونه لنډمهالي او تر امر ثاني پورې دي.## [په امریکا کې د کډوالۍ فدرالي ادارې افسر يو کس په ډزو وژلی](https://www.bbc.com/pashto/articles/cgqegqex7dqo?at_medium=RSS&at_campaign=rss?at_campaign=githubrss)![په امریکا کې د کډوالۍ فدرالي ادارې افسر يو کس په ډزو وژلی](https://ichef.bbci.co.uk/ace/ws/240/cpsprodpb/a173/live/c8dee3e0-f9b6-11f0-b385-5f48925de19a.png)_AP ۱۴۰۴ سلواغه ۵, يونۍ ۶:۲۸:۳۷_د امریکا د کورني امنیت وزارت بي بي سي ته تائید کړې چې د شنبې په ورځ ځايي مهال د سهار ۹:۰۵  د مینیسوټا په مینیاپولیس کې د کډوالۍ ادارې یوه فدرالي افسر يو تن په ډزو ويشتلی دی. د مینیاپولیس د پولیسو مشر برایان اوهارا وویل، هغه کس چې په ډزو کې لګېدلی د مینیاپولیس یو ۳۷ کلن سپین پوستی سړی او د امریکا تبعه دی.## [د کرېکټ نړيواله شورا وايي د بنګله دېش پر ځای به سکاټلنډ د شل اوريز نړيوال جام برخه شي](https://www.bbc.com/pashto/articles/c4gr257180jo?at_medium=RSS&at_campaign=rss?at_campaign=githubrss)![د کرېکټ نړيواله شورا وايي د بنګله دېش پر ځای به سکاټلنډ د شل اوريز نړيوال جام برخه شي](https://ichef.bbci.co.uk/ace/ws/240/cpsprodpb/0f79/live/cb17ba80-f982-11f0-a422-4ba8a094a8fa.jpg)_AP ۱۴۰۴ سلواغه ۵, يونۍ ۱:۲۳:۱۴_د کرېکټ نړيوالې شورا (ای سي سي) اعلان کړی چې سکاټلنډ به په راتلونکي شل نړيوال اوريز جام کې د بنګله دېش پر ځای وروسته له هغه ګډون کوي چې د بنګله دېش کرېکټ بورډ په هند کې له لوبو انکار وکړ. بنګله دېش غوښتنه کړې وه چې د دوی لوبې دې د امنيتي اندېښنو له کبله د هند پر ځای په شري لنکا کې چې د دې سياليو ګډ کوربه دی ترسره شي. خو د کرېکټ نړيوالې شورا د بنګله دېش غوښتنه رد کړې او وايي، د "پاموړ امنيتي ګواښ نشته" خو د دغه هېواد کرېکټ بورډ په خپل دريځ ټينګ ولاړ دی.## [په افغانستان کې د واورې ښکلا او ستونزې](https://www.bbc.com/pashto/articles/cgqegzj8z11o?at_medium=RSS&at_campaign=rss?at_campaign=githubrss)![په افغانستان کې د واورې ښکلا او ستونزې](https://ichef.bbci.co.uk/ace/ws/240/cpsprodpb/4a48/live/33ce8370-f8b0-11f0-b385-5f48925de19a.png)_AP ۱۴۰۴ سلواغه ۵, يونۍ ۰:۲۰:۱۶_په تېرو څو ورځو کې د افغانستان ګڼ ولایتونه د سختو واورو شاهدان وو. دې واورو له یوې خوا بزګران او خلک خوشحاله کړي، خو له بلې خوا یې ګڼې ستونزې هم رامنځته کړې دي.
نوي خپاره شوي انځورونه ښيي چې واورو د ډېرو ولایتونو ځمکه او ونې سپینې کړې او یوه ښکلې ژمنۍ منظره یې رامنځته کړې ده.
خو سره له دې، دغې سختې واورې د تګ راتګ جدي ستونزې پیدا کړې دي.## [د برېتانیا لومړي وزیر افغانستان کې د ناټو ځواکونو د رول په اړه د ټرمپ څرګندونې 'سپکوونکې او شرموونکې' بللې](https://www.bbc.com/pashto/articles/crkr8xrxljgo?at_medium=RSS&at_campaign=rss?at_campaign=githubrss)![د برېتانیا لومړي وزیر افغانستان کې د ناټو ځواکونو د رول په اړه د ټرمپ څرګندونې 'سپکوونکې او شرموونکې' بللې](https://ichef.bbci.co.uk/ace/ws/240/cpsprodpb/ce39/live/e0df3360-f8f7-11f0-b5f7-49f0357294ff.jpg)_AP ۱۴۰۴ سلواغه ۴, اونۍ ۷:۴۲:۰۱_د امریکا ولسمشر ډونلډ ټرمپ له هغې ادعا وروسته چې وايي، د متحدینو پوځیان په افغانستان کې د جګړې له لومړیو کرښو ''یو څه شاته پاتې شوي وو''، د امریکا د اروپايي متحدانو، په ځانګړي ډول د برېتانیا، سخت غبرګون او نارضایتي راپارولې ده. د برېتانیا شهزاده هري وايي: ''ما هلته خدمت کړی. ما هلته د ټول عمر ملګري پیدا کړل او ما هلته خپل ملګري له لاسه ورکړل.''## [د  ټرمپ د توغندیو دفاعي سیستم ګولډن ډوم څه شی دی، او  څنګه به کار کوي؟](https://www.bbc.com/pashto/articles/cly3px4y43wo?at_medium=RSS&at_campaign=rss?at_campaign=githubrss)![د  ټرمپ د توغندیو دفاعي سیستم ګولډن ډوم څه شی دی، او  څنګه به کار کوي؟](https://ichef.bbci.co.uk/ace/ws/240/cpsprodpb/f235/live/1b9db1e0-4203-11f0-bace-e1270fc31f5e.jpg)_AP ۱۴۰۴ سلواغه ۴, اونۍ ۱۰:۳۰:۱۹_د امریکا ولسمشر ډونلډ ټرمپ وایي، د "ګولډن ډوم" په نوم د توغندیو دفاعي سیستم د پراختیا لپاره د ګرینلنډ ترلاسه کول ورته ډېر مهم دي.
هغه د سویس په داووس کې د نړیوال اقتصادي فورم پر مهال وویل: "موږ له ډنمارکه دا ځمکه د ملي او نړیوال امنیت لپاره غواړو. د دې لپاره یې غواړو چې زموږ ډېر ځواکمن او خطرناک احتمالي دښمنان له ځانه لېرې وساتو، او هلته به تر ټولو لوی ګولډن ډوم یا د توغندیو دفاعي سیستم جوړ کړو.## [د خیبر پښتونخوا او بلوچستان تودو سیمو کې له کلونو وروسته "ناڅاپي" واوره شوې](https://www.bbc.com/pashto/articles/crrnx2997d8o?at_medium=RSS&at_campaign=rss?at_campaign=githubrss)![د خیبر پښتونخوا او بلوچستان تودو سیمو کې له کلونو وروسته "ناڅاپي" واوره شوې](https://ichef.bbci.co.uk/ace/ws/240/cpsprodpb/3eac/live/d4351980-f8ee-11f0-9e7d-c9e2031ee940.jpg)_AP ۱۴۰۴ سلواغه ۴, اونۍ ۶:۲۹:۴۸_د پاکستان په لوړو سیمو کې د باران او واورې د ورېدو له راپورونو سره هم‌مهاله، د خيبر پښتونخوا او بلوچستان په ځینو تودو او مرطوبو سیمو کې هم سپکه واوره ورېدلې ده. دا هغه سیمې دي چې عموماً د ژمي په موسم کې پکې واوره نه ورېږي او یا هم دا پدیده له اوږدې مودې وروسته پکې لیدل شوې ده.