# BBC News Pashto## [تېرو دوو میاشتو کې پاکستان کې د اورښتونو له امله له ۶۷۰ ډېر کسان مړه شوي](https://www.bbc.com/pashto/articles/c987jde0x99o?at_medium=RSS&at_campaign=rss?at_campaign=githubrss)![تېرو دوو میاشتو کې پاکستان کې د اورښتونو له امله له ۶۷۰ ډېر کسان مړه شوي](https://ichef.bbci.co.uk/ace/ws/240/cpsprodpb/f037/live/8e654c90-7c1b-11f0-a34f-318be3fb0481.png)_AP ۱۴۰۴ زمری ۲۷, دونۍ ۱۲:۲۰:۰۷_پاکستان کې له طبیعي پیښو سره د مبارزې د ملي ادارې (NDMA) مشر، جنرال انعام حیدر، وايي په وروستیو میاشتو کې په پاکستان کې د موسمي اورښتونو له امله  له ۶۷۰ډېر کسان مړه شوي دي. ښاغلي حیدر ویلي، له ۸۰  تر ۹۰ کسان لا هم ورک دي. تر ټولو ډېر زیان په پښتونخوا کې اوښتی.
په یوه خبري کنفرانس کې هغه وویل چې تر اوسه د سږ کال د (مون سون) د موسمي بارانونو پر مهال په بیلابیلو پېښو کې نږدې ۶۷۰ کسان مړه  او له ۱۰۰۰ډېر ټپیان شوي دي.## [د واشنګټن خبرې د ټرمپ - پوتین سرمشریزې پرتله د اوکرایین راتلونکي لپاره ډېرې مهمې دي](https://www.bbc.com/pashto/articles/ce83ek0zzzpo?at_medium=RSS&at_campaign=rss?at_campaign=githubrss)![د واشنګټن خبرې د ټرمپ - پوتین سرمشریزې پرتله د اوکرایین راتلونکي لپاره ډېرې مهمې دي](https://ichef.bbci.co.uk/ace/ws/240/cpsprodpb/c115/live/a98568e0-7c3c-11f0-83cc-c5da98c419b8.jpg)_AP ۱۴۰۴ زمری ۲۷, دونۍ ۱۴:۰۳:۴۴_په سپینه ماڼۍ کې د نن دوشنبې غونډه د اوکرایین راتلونکي او د اروپا امنیت لپاره، د تېرې جمعې ورځې په الاسکا کې د امریکا - روسیې سرمشریزې پرتله مهمه ده.
داسې ښکاري، چې د الاسکا غونډې د پوتین - ټرمپ له لیدنې پرته بله پام وړ لاسته نه درلوده. ځکه نه پکې اوربند وشو، نه پر روسیې بندیزونه زیات شول او نه یې هم لاسته راوړنې اعلان شوې.## [څنګه خپل زړه روغ وساتو؟](https://www.bbc.com/pashto/articles/c5y2lydv2lgo?at_medium=RSS&at_campaign=rss?at_campaign=githubrss)![څنګه خپل زړه روغ وساتو؟](https://ichef.bbci.co.uk/ace/ws/240/cpsprodpb/ed94/live/bb772da0-541d-11f0-8485-7bd50fa63665.jpg)_AP ۱۴۰۴ زمری ۲۷, دونۍ ۱۲:۱۵:۲۱_د زړه او وینې شريانونو (رګونو) ناروغۍ (CVDs) په ټوله نړۍ کې هر کال نږدې ۱۸ میلیونه خلک وژني نو څنګه کولی شو د زړه حملې مخنیوی وکړو؟## ['نه پوهېږئ چې د چا پر کور ولاړ یاست' - د بونېر هغه کلی چې ډبرو لاندې کړی](https://www.bbc.com/pashto/articles/cwy3g29r17go?at_medium=RSS&at_campaign=rss?at_campaign=githubrss)!['نه پوهېږئ چې د چا پر کور ولاړ یاست' - د بونېر هغه کلی چې ډبرو لاندې کړی](https://ichef.bbci.co.uk/ace/ws/240/cpsprodpb/bd7f/live/c3e74ed0-7c1c-11f0-a34f-318be3fb0481.png)_AP ۱۴۰۴ زمری ۲۷, دونۍ ۱۱:۲۱:۴۶_بشنوۍ څو ورځې وړاندې د خیبر پښتونخوا د بونیر ولسوالۍ یو ښکلی کلی و. شنه غرونه ترې چاپېر وو او د کلي په منځ کې یې در ڼو اوبو سیند بهېده. د سیند دواړو غاړو ته د خلکو کورونه ودان وو.
د اګسټ پر ۱۵مه، د جمعې پر سهار د بشنوۍ اوسېدونکي د معمول په څېر له خوبه پاڅېدل، سړي خپلو کارونو پسې ووتل، ماشومان ښوونځیو ته لاړل او ښځې د کور پر کار اخته شوې.
هېڅوک نه پوهېدل چې څو شېبې وروسته څه پېښېږي.## [سلګونه زره اسرائیلیانو په غزه کې د جګړې د پایته رسولو او د یرغملو د خوشي کولو لپاره لاریون وکړ](https://www.bbc.com/pashto/articles/c24zgn384l8o?at_medium=RSS&at_campaign=rss?at_campaign=githubrss)![سلګونه زره اسرائیلیانو په غزه کې د جګړې د پایته رسولو او د یرغملو د خوشي کولو لپاره لاریون وکړ](https://ichef.bbci.co.uk/ace/ws/240/cpsprodpb/206a/live/2102c930-7c1a-11f0-ab3e-bd52082cd0ae.jpg)_AP ۱۴۰۴ زمری ۲۷, دونۍ ۱۰:۰۱:۰۹_په سلګونو زرو اسرائيليانو د يکشنبې په ورځ په غزه کې د جګړې د پايته رسولو او د حماس له خوا د نيول شويو پاتې يرغمل کسانو د خوشي کولو غوښتنه کوله. تر ټولو لوی لاريون په تل ابيب کې د "يرغملو چوک" کې ترسره شو. لاريونوالو ويل چې د بنيامین نتنياهو له خوا د بشپړې غزې د نيولو پلان د پاتې ۲۰ يرغمل شويو کسانو ژوند له ګواښ سره مخ کوي.## [ايا زېلېنسکي له ټرمپ سره داسې مهال ګوري چې د پوتين موقف پياوړی شوی؟](https://www.bbc.com/pashto/articles/cx2q0n4x1gyo?at_medium=RSS&at_campaign=rss?at_campaign=githubrss)![ايا زېلېنسکي له ټرمپ سره داسې مهال ګوري چې د پوتين موقف پياوړی شوی؟](https://ichef.bbci.co.uk/ace/ws/240/cpsprodpb/60f2/live/15dd5c20-7b64-11f0-9ae5-8b78450e5cf0.jpg)_AP ۱۴۰۴ زمری ۲۷, دونۍ ۱۰:۰۳:۲۶_د اوکرايين ولسمشر ولودمير زېلينسکي به د دوشنبې په ورځ واشنګټن ته له ډونلډ ټرمپ سره د خبرو لپاره سفر وکړي. دا سفر وروسته له هغه کېږي چې د تېرې جمعې په ورځ په الاسکا کې د امریکا د ولسمشر ډونلډ ټرمپ او د روسيې د ولسمشر ولادمير پوتین تر منځ غونډه بې پايله پايته ورسېده او دواړه د اوکرايين د جګړې د ختمولو په اړه کومې هوکړې ته ونه رسېدل. ټاکل شوې چې د بريتانيا، جرمني، فرانسې او د اروپايي کمېسيون مشران به هم د سپینې ماڼۍ په غونډه کې ګډون وکړي.## [د نړۍ ګرمېدل زموږ پر مغز څه ډول اغېز کولی شي؟](https://www.bbc.com/pashto/articles/c2kz9g244qeo?at_medium=RSS&at_campaign=rss?at_campaign=githubrss)![د نړۍ ګرمېدل زموږ پر مغز څه ډول اغېز کولی شي؟](https://ichef.bbci.co.uk/ace/ws/240/cpsprodpb/303b/live/cf06cf20-7b77-11f0-ab3e-bd52082cd0ae.png)_AP ۱۴۰۴ زمری ۲۷, دونۍ ۷:۵۵:۱۸_کله چې جېک پنځه میاشتنی و، په لومړي ځل پرې د مېرګي حمله راغله، د هغه کوچنی بدن شخ پاتې شو او بیا یې په چټک ډول ټکان پیدا کړ. مور یې سټیفني سمېت، وایي: "هوا ډېر ګرمه وه، د هغه بدن ډېر ګرم شوی و او موږ داسې څه ولیدل چې فکر مو کاوه دا به تر ټولو وېرونکې پېښه وي چې موږ تر اوسه لیدلې." خو له بده مرغه، داسې نه وه."
ډېری وخت په ګرمه هوا کې د میرګي حملې زیاتېږي. کله به چې د دوبي ګرمې او لندبل لرونکې ورځې راورسېدې کورنۍ به یې هڅه کوله د کور د سړېدو لپاره هر ډول لارې وازمايي چې د حملې د راتګ مخنیوی وکړي.## [ایا ام د شکرې ناروغۍ لپاره ښه دي؟ هند کې څېړنه د دوديزو باورونو خلاف نوې خبره کوي](https://www.bbc.com/pashto/articles/c79lx5qz1pgo?at_medium=RSS&at_campaign=rss?at_campaign=githubrss)![ایا ام د شکرې ناروغۍ لپاره ښه دي؟ هند کې څېړنه د دوديزو باورونو خلاف نوې خبره کوي](https://ichef.bbci.co.uk/ace/ws/240/cpsprodpb/de16/live/bbf9ec40-7aab-11f0-ab3e-bd52082cd0ae.jpg)_AP ۱۴۰۴ زمری ۲۷, دونۍ ۷:۵۳:۳۱_دا چې په هند کې د اوړي او د امونو موسم دي، نو په ممبۍ کې مېشت د شکر ناروغۍ له یو مخکښ متخصصه د هغه ناروغان دا پوښتنه ډېره کوي: "ام خوړلای شم؟" ډاکتر راهول بکشي وايي: "ام، د ډېر خوږوالي او رنګا رنګ ډولونو له امله په دوبي کې په هند کې یوه له مهمو مېوو وي او ډېر خلک یې خوښوي." ډاکتر بکشي وايي، دا پوښتنه له ګڼو ناسمو پوهاويو یا غلط فهميو ډکه ده. ځينې باور لري چې شکر لرونکي بايد هېڅ ام ونه خوري او ځینې نور بيا برعکس فکر کوي چې د ډېرو امونو خوړل ښايي د شکرې ناروغي بېرته ښه کړي.## [ولې پاکستان کې امنیتي ادارو ته د نيولو 'غیر معمولي' واکونه ورکول کېږي؟](https://www.bbc.com/pashto/articles/c8deyl1gnydo?at_medium=RSS&at_campaign=rss?at_campaign=githubrss)![ولې پاکستان کې امنیتي ادارو ته د نيولو 'غیر معمولي' واکونه ورکول کېږي؟](https://ichef.bbci.co.uk/ace/ws/240/cpsprodpb/e665/live/2b979190-7ab8-11f0-ab3e-bd52082cd0ae.jpg)_AP ۱۴۰۴ زمری ۲۷, دونۍ ۸:۰۴:۵۸_د پاکستان ملي شورا په هېواد کې د ترهګرۍ د مخنیوي لپاره د ترهګرۍ ضد قوانینو هغه تعدیلات تصویب کړل چې له مخې یې قانون پلي کوونکو ادارو ته واک ورکړل شوی تر څو هغه کسان چې ملي امنیت ته ګواښ پېښوي تر دریو میاشتو پورې په زندان کې وساتي. د بشري حقونو فعالان، مخالف سیاسي ګوندونه او وکیلان د ترهګرۍ ضد قانون کې دغه ورکړل شوي اضافي واکونه غیرقانوني بولي