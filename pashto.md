# BBC News Pashto## [د پاکستان حکومت: اسلام اباد کې د ځانمرګي برید په تړاو د ټي‌ټي‌پي‌ څلور غړي نیول شوي](https://www.bbc.com/pashto/articles/cz91zp2yz4no?at_medium=RSS&at_campaign=rss?at_campaign=githubrss)![د پاکستان حکومت: اسلام اباد کې د ځانمرګي برید په تړاو د ټي‌ټي‌پي‌ څلور غړي نیول شوي](https://ichef.bbci.co.uk/ace/ws/240/cpsprodpb/fcbb/live/55920920-c14a-11f0-8456-eff94716b162.jpg)_AP ۱۴۰۴ لړم ۲۳, جمعه ۱۱:۳۲:۳۶_پاکستان کې چارواکي ادعا کوي چې د پلازمېنې اسلام اباد په جي-۱۱ سکتور کې یې د سې‌شنبې ورځې ځانمرګي برید په تړاو د پاکستاني طالبانو تحریک (ټي‌ټي‌پي) څلور غړي نیول شوي دي.
د پاکستان حکومت ویلي نیول شویو کسانو د لومړنیو څېړنو پر مهال ویلي، چې د برید لارښوونه په افغانستان کې د ټي‌ټي‌پي‌ یوه مېشت قوماندان کړې وه. 
د طالبانو حکومت تر اوسه دغه تور ته غبرګون نه دی ښودلی خو مخکې یې په وار وار دا رد کړې چې د افغانستان خاوره دې د پاکستان خلاف کارېدلې او یا دې ټي‌ټي‌پي په افغانستان کې فعالیت ولري.‌## [اوکراییني چارواکي وايي‌ پر کیېف د روسیې د بریدونو نوې څپه کې لږترلږه ۴ کسان وژل شوي](https://www.bbc.com/pashto/articles/c993d032ep0o?at_medium=RSS&at_campaign=rss?at_campaign=githubrss)![اوکراییني چارواکي وايي‌ پر کیېف د روسیې د بریدونو نوې څپه کې لږترلږه ۴ کسان وژل شوي](https://ichef.bbci.co.uk/ace/ws/240/cpsprodpb/391a/live/9a28f470-c138-11f0-ae46-bd64331f0fd4.jpg)_AP ۱۴۰۴ لړم ۲۳, جمعه ۹:۰۴:۱۹_اوکراییني چارواکي وايي، پر کیېف د روسیې د بې پیلوټه الوتکو او توغندیو د بریدونو په نوې څپه کې لږترلږه ۴ کسان وژل شوي او ۲۶ نور ټپیان دي.
د کیېف ښاروال ویتالي کلیچکو دا بریدونه، چې له کبله یې د ښار په بېلابېلو برخو کې په استوګنیزو ودانیو کې چاودنې شوې او اورونه لګېدلي، "لوی" بللي دي.
هغه وویل د کیېف د انرژۍ تاسیسات هم زیانمن شوي چې ورسره په شمال ختیځ کې د ځینو ودانیو د تودوخې سیستم له کاره لوېدلی دی.## [بي‌بي‌سي د پانوراما د ایډیټ له کبله له ټرمپ بښنه وغوښته، خو د تاوان له ورکولو یې انکار وکړ](https://www.bbc.com/pashto/articles/c9q192w0qygo?at_medium=RSS&at_campaign=rss?at_campaign=githubrss)![بي‌بي‌سي د پانوراما د ایډیټ له کبله له ټرمپ بښنه وغوښته، خو د تاوان له ورکولو یې انکار وکړ](https://ichef.bbci.co.uk/ace/ws/240/cpsprodpb/0b9a/live/f371cb50-c0da-11f0-ae46-bd64331f0fd4.jpg)_AP ۱۴۰۴ لړم ۲۲, پينځنۍ ۲۱:۵۷:۰۳_بي‌بي‌سي د امریکا له ولسمشر ډونلډ ټرمپ نه د پانوراما په یوه برخه کې د وینا د ځینو برخو د ګډولو له امله بخښنه غوښتې، خو د تاوان لپاره یې د هغه غوښتنې رد کړې دي.
د دې ادارې په وينا، دغه سمون داسې "ناسمه انګېرنه" پيدا کړې وه چې ګوندې ولسمشر ټرمپ د تاوتريخوالي لپاره مستقیمه غوښتنه کړې وه". بي‌بي‌سي زياته کړه چې دغه پروګرام به نور نه خپروي.## [د 'طلايي وینې' جادو: ساینسپوهان څنګه او ولې د نړۍ تر ټولو کمیاب د وینې ګروپ بیا جوړولو هڅه کوي](https://www.bbc.com/pashto/articles/c1d011p294zo?at_medium=RSS&at_campaign=rss?at_campaign=githubrss)![د 'طلايي وینې' جادو: ساینسپوهان څنګه او ولې د نړۍ تر ټولو کمیاب د وینې ګروپ بیا جوړولو هڅه کوي](https://ichef.bbci.co.uk/ace/ws/240/cpsprodpb/3f6e/live/97d7dc50-c0e7-11f0-8456-eff94716b162.jpg)_AP ۱۴۰۴ لړم ۲۳, جمعه ۷:۱۱:۴۱_یوازې په هرو شپږو ميليونه کسانو کې يو تن Rh null  د وینې ګروپ لري. اوس څېړونکي هڅه کوي په لابراتوار کې دې وینې ته وده ورکړي، په دې هیله چې ژوند وژغوري.
د وینې لېږد عصري طب کې لوی بدلون راوستلی دی. که موږ کله هم سخت ټپي شو یا جدي جراحۍ ته اړتیا ولرو، نورو خلکو ورکړې وینه زموږ ژوند ژغورلی شي.## [د بي‌بي‌سي د لویو مدیرانو استعفاوې: دغه بنسټ څنګه اداره کېږي؟](https://www.bbc.com/pashto/articles/c740g9y3jxgo?at_medium=RSS&at_campaign=rss?at_campaign=githubrss)![د بي‌بي‌سي د لویو مدیرانو استعفاوې: دغه بنسټ څنګه اداره کېږي؟](https://ichef.bbci.co.uk/ace/ws/240/cpsprodpb/196a/live/93d76220-c078-11f0-8456-eff94716b162.jpg)_AP ۱۴۰۴ لړم ۲۲, پينځنۍ ۱۱:۲۸:۲۱_د دغه جوړښت په سر کې یو مدیره پلاوی یا بورډ دی.
یاد مدیره پلاوی د ماموریت تر سره کولو او عمومي موخو ته د رسېدو مسؤلیت لري.
دا پلاوی، چې ۱۲ اجرائیوي او غیراجرائیوي غړي لري، د بي‌بي‌سي خپلواکۍ او له هغې د دفاع دنده لري.عمومي ګټو ته په کتو پرېکړې کوي.## [ذهني فشار مو ډېر  خوراک ته هڅوي؟ دلته یې لاملونه دي](https://www.bbc.com/pashto/articles/clyg97r88y1o?at_medium=RSS&at_campaign=rss?at_campaign=githubrss)![ذهني فشار مو ډېر  خوراک ته هڅوي؟ دلته یې لاملونه دي](https://ichef.bbci.co.uk/ace/ws/240/cpsprodpb/e96d/live/e3de60e0-be23-11f0-8669-5560f5c90fbe.jpg)_AP ۱۴۰۴ لړم ۲۲, پينځنۍ ۹:۴۰:۴۴_فشار (ذهني نا ارامي/استرس) ستاسو روغتیا ته زیان رسولی شي. دا د سر درد، د معدې درد، بې خوبۍ لامل کیږي، او د خوړو وختونه او عادتونه هم بدلولی شي.
کله چې موږ تر فشار لاندې یو، ښایي د چاکلېټو یا ډوډۍ خوړلو ته مو مخه شي، یا بیخي د خوراک لېوالتیا له لاسه ورکړو.
خو، ولې فشار پر اشتها اغېزه کوي؟ او ایا موږ یې په اړه څه کولی شو؟## [د پاکستان خونړیو بریدونو کې ښکېل جماعت الاحرار څوک دي؟](https://www.bbc.com/pashto/articles/cm2egn6jvmyo?at_medium=RSS&at_campaign=rss?at_campaign=githubrss)![د پاکستان خونړیو بریدونو کې ښکېل جماعت الاحرار څوک دي؟](https://ichef.bbci.co.uk/ace/ws/240/cpsprodpb/0eeb/live/1f3a3d70-bfe2-11f0-8669-5560f5c90fbe.jpg)_AP ۱۴۰۴ لړم ۲۱, څلرنۍ ۱۶:۱۳:۴۸_د حکیم الله محسود له وژل کېدو وروسته کله چې د سوات د طالبانو مشر مولوي فضل الله د پاکستان د تحریک طالبان مشرۍ ته ورسې، په ټوله کې د دغه ډلې په منځ کې درزونه پیدا شول. د اختلافونو یو لامل دا هم یادېده چې ځینو وسله والو قومندانانو دغه غورځنګ کې د واک بڼې بدلول غوښتل او دا چې د افغان طالبانو په څېر د یوې ځواکمنې شورا د رامنځ ته کېدو غوښتونکي وو.## [ د مینې او ملګري موندل اوس ستونزمن شوي؟ ](https://www.bbc.com/pashto/articles/c62qp99vz8xo?at_medium=RSS&at_campaign=rss?at_campaign=githubrss)![ د مینې او ملګري موندل اوس ستونزمن شوي؟ ](https://ichef.bbci.co.uk/ace/ws/240/cpsprodpb/e1bc/live/61ddb6a0-eb3c-11ef-bd1b-d536627785f2.jpg)_AP ۱۴۰۴ لړم ۲۲, پينځنۍ ۹:۲۰:۳۷_په ټوله نړۍ کې خلک ‌ګډ ژوند لپاره د ښې جوړې د موندلو په لټه کې دي. له ایرانه رانیولې تر مکسیکو، پیرو، سویلي افریقا او بیا سویلي کوریا بېلابېلو ځایونو کې د ګډ ژوند کچه په کمېدو ده.
په چین کې د ودونو کلنی شمېر چې لس کاله مخې (په ۲۰۱۴ کال کې) ۱۳ میلیونو ته رسېده، په ۲۰۲۴ کال کې ۶ میلیونو ته راټیټ شوی.
له فنلنډه د یوې سروې پایلې ښیي چې هلته هم د کورنۍ تشکیلولو پر ځای د هغو جوړو د جلا کېدو امکان ډېر دی چې اوس ګډ ژوند سره کوي.