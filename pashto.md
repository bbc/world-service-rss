# BBC News Pashto## [امریکا وایي، له دې وروسته افغانستان ته پیسې نه ورکوي](https://www.bbc.com/pashto/articles/cwywy9xe9g3o?at_medium=RSS&at_campaign=rss?at_campaign=githubrss)![امریکا وایي، له دې وروسته افغانستان ته پیسې نه ورکوي](https://ichef.bbci.co.uk/ace/ws/240/cpsprodpb/4324/live/a015f740-e594-11f0-a8dc-93c15fe68710.jpg)_AP ۱۴۰۴ مرغومی ۹, درېنۍ ۱۱:۵۸:۴۵_د امریکا متحدو ایالتونو پر دوشنبه د ملګرو ملتونو سازمان بشري مرستو لپاره په داسې حال کې د دوو میلیاردو ډالرو مرستې ژمنه وکړه، چې د متحدو ایالتونو د ولسمشر ډونلډ ټرمپ حکومت خپلې بهرنۍ مرستې کموي. 
امریکا وایي، د نویو مرستو ژمنه په داسې حال کې کړې، چې د ملګرو ملتونو له مرستندویه ادارو غواړي چې نویو مالي او اقتصادي واقعیتونو ته په پام سره ''ځان عیار کړي، او یا به نور له مرستو بیخي محروم شي.''## [ترکیې څنګه په یو عملیات کې "د اسلامي دولت" لسګونه مشکوک غړي ونیول؟](https://www.bbc.com/pashto/articles/c4g4gg50jrxo?at_medium=RSS&at_campaign=rss?at_campaign=githubrss)![ترکیې څنګه په یو عملیات کې "د اسلامي دولت" لسګونه مشکوک غړي ونیول؟](https://ichef.bbci.co.uk/ace/ws/240/cpsprodpb/4a68/live/44d7df50-e55e-11f0-9eb8-cff2497d71a8.png)_AP ۱۴۰۴ مرغومی ۹, درېنۍ ۱۳:۵۴:۴۵_په ترکیه کې د ملي پولیسو په عملیاتو کې له ۳۵۰ ډېر 'د اسلامي‌ دولت یا داعش' نومې ډلې غړي نیول شوي دي.
د کورنیو چارو وزیر علي یرلکایا وویل، په همغږو عملیاتو کې د سې‌شنبې په سهار په ۲۱ ولایتونو کې ۳۵۷ مشکوک کسان ونیول شول.## [هغه ماشومتوب چې بمونو غلا کړ: د جګړې په تیارو کې د ماشومانو مات زړونه](https://www.bbc.com/pashto/articles/cn414k9l4x2o?at_medium=RSS&at_campaign=rss?at_campaign=githubrss)![هغه ماشومتوب چې بمونو غلا کړ: د جګړې په تیارو کې د ماشومانو مات زړونه](https://ichef.bbci.co.uk/ace/ws/240/cpsprodpb/775d/live/9c1778d0-dc25-11f0-b67b-690eb873de1b.jpg)_AP ۱۴۰۴ مرغومی ۹, درېنۍ ۱۲:۵۴:۰۶_خبرداری: په دې مقاله کې د جګړې په سیمو کې پر ماشومانو د شخړو د اغېزو او د ټپونو د داسې تفصیل یادونه شوې چې ښايي د ځینو لوستونکو لپاره ځوروونکې وي.
لومړۍ پېښه دا ده چې د عبدالرحمن پلار ووژل شو. پر کور یې د اسرائیلو هوايي برید وشو. د هلک ۲۹ کلنه مور، اسما النشاش وایي: "هغه یې ټوټې ټوټې راوایست."
وروسته د ۲۰۲۴ کال د جولای پر ۱۶مه، د غزې په مرکزي برخه کې د نصیرات پر یوه ښوونځي هوايي برید وشو. یوولس کلن عبدالرحمن سخت ټپي شو. ډاکتران اړ شول چې د هغه یوه پښه پرې کړي.## [زېلېنسکي د پوتین پر استوګنځي د ډرون برید ادعا رد کړې ده](https://www.bbc.com/pashto/articles/cj696z8k8peo?at_medium=RSS&at_campaign=rss?at_campaign=githubrss)![زېلېنسکي د پوتین پر استوګنځي د ډرون برید ادعا رد کړې ده](https://ichef.bbci.co.uk/ace/ws/240/cpsprodpb/809a/live/ed68db50-e528-11f0-aae2-2191c0e48a3b.jpg)_AP ۱۴۰۴ مرغومی ۹, درېنۍ ۲:۴۱:۲۲_د اوکرايين ولسمشر ولودمير زېلېنسکي د روسيې هغه ادعا رد کړې چې وايي اوکرايين د ولادمير پوتين پر يوه استوګنځي د ډرون بريد کړی او مسکو یې تورن کړی چې هڅه کوي د امریکا په فلوريډا کې د سولې خبرې اترې ګډوډې کړي. د روسيې د بهرنيو چارو وزير سرګی لاوروف د دوشنبې په ورځ (۲۹ ډسمبر) ويلي وو چې کېيف د شپې مهال د نووګورود په سيمه کې د ولادمير پوتين پر دولتي استوګنځي د ۱۹ اوږده واټن ډرون بريد کړی دی.## [د پاکستان په کراچۍ کې د "يوې افغانې مېرمنې او د هغې دريو ماشومانو زندۍ شوي" مړي موندل شوي](https://www.bbc.com/pashto/articles/c36z6rj3gppo?at_medium=RSS&at_campaign=rss?at_campaign=githubrss)![د پاکستان په کراچۍ کې د "يوې افغانې مېرمنې او د هغې دريو ماشومانو زندۍ شوي" مړي موندل شوي](https://ichef.bbci.co.uk/ace/ws/240/cpsprodpb/8d5e/live/aff96470-e540-11f0-a8dc-93c15fe68710.jpg)_AP ۱۴۰۴ مرغومی ۹, درېنۍ ۰:۴۷:۳۸_د پاکستان په کراچۍ ښار کې د طالبانو حکومت کونسل وايي په کراچۍ کې د يوې افغان مېرمنې او د هغې دريو ماشومانو "زندۍ" شوي مړي موندل شوي دي. عبدالجبار تخاري په کابل کې طلوع نيوز ته د دې پېښې پخلی کړی دی خو په دې اړه یې نور جزيات نه دي ور کړي. د کراچۍ پوليسو پاکستاني رسنيو ته ويلي چې د "یوې ۳۰ کلنې مېرمنې او د هغې د دريو ماشومانو مړي" د کراچۍ ښار د سهراب ګوټ سيمې په يوه کور کې موندل شوي دي.## [رونالډو وايي تر هغه به لوبېږي چې ۱۰۰۰ ګولونه بشپړ کړي](https://www.bbc.com/pashto/articles/c5y9yz7z9rro?at_medium=RSS&at_campaign=rss?at_campaign=githubrss)![رونالډو وايي تر هغه به لوبېږي چې ۱۰۰۰ ګولونه بشپړ کړي](https://ichef.bbci.co.uk/ace/ws/240/cpsprodpb/1a5a/live/bce1c1d0-e533-11f0-b94e-652736ae9fdc.jpg)_AP ۱۴۰۴ مرغومی ۹, درېنۍ ۳:۵۹:۲۸_د فوټبال د نړۍ مشهور ستوری او د پورتګال لوبډلمشر کرېسټيانو رونالډو وايي، تر هغه به لوبېږي چې د خپلو ګولو شمېر ۱۰۰۰ ته ورسوي. رونالډو چې ۴۰ کلن دی د تېرې شنبې په ورځ یې د خپل کلب النصر لپاره دوه ګولونه ووهل او له دې سره یې د خپلې ملي لوبډلې او ګلبونو لپاره د ګولونو شمېر ۹۵۶ ته ورسېد.## [افغان کروندګر وایي، د نشه‌يي توکو پر کښت د بندیز اقتصادي اغېزې ژورې دي](https://www.bbc.com/pashto/articles/c93n3dlv6vzo?at_medium=RSS&at_campaign=rss?at_campaign=githubrss)![افغان کروندګر وایي، د نشه‌يي توکو پر کښت د بندیز اقتصادي اغېزې ژورې دي](https://ichef.bbci.co.uk/ace/ws/240/cpsprodpb/0e6c/live/6ffb8880-e4be-11f0-b67b-690eb873de1b.jpg)_AP ۱۴۰۴ مرغومی ۹, درېنۍ ۰:۱۸:۴۶_د نشه‌يي توکو او جرمنو پر وړاندې د ملګرو ملتونو د مبارزې ادارې نوې سروې ښيي چې د افغانستان په شمال ختیځ کې هغه کروندګر چې پخوا یې کوکنار کرل، د طالبانو حکومت له بندیز راوروسته د اپیوم یا تاریاکو د بدیل عاید په ترلاسه کولو کې له ستونزو سره مخامخ دي.
د طالبانو حکومت د ۲۰۲۲ کال اپرېل کې په افغانستان کې د نشه‌يي توکو پر کر بندیز اعلان کړ او یو‌اېن‌اوډي‌سي وايي، چې دا بندیز اوس هم په ډېر جدي ډول پلی کېږي.
دا سروې په بلخ، بدخشان او کندوز ولایتونو کې شوې او سلګونه کروندګر او کلیوالي مشران پکې پوښتل شوي دي.## [له تنکیو ځوانانو سره د لوڅو پیغامونو د پایلو په اړه څه ډول خبرې باید وشي؟](https://www.bbc.com/pashto/articles/ckg9kpg1z06o?at_medium=RSS&at_campaign=rss?at_campaign=githubrss)![له تنکیو ځوانانو سره د لوڅو پیغامونو د پایلو په اړه څه ډول خبرې باید وشي؟](https://ichef.bbci.co.uk/ace/ws/240/cpsprodpb/4f1e/live/9d99a420-e4b9-11f0-a8dc-93c15fe68710.jpg)_AP ۱۴۰۴ مرغومی ۸, دونۍ ۱۳:۲۱:۰۱_ټکنالوژي زموږ اړیکې د پام وړ دول بدلې کړې دي. دا بدلون د تنکیو ځوانانو لپاره په دې معنی دی چې هغوی اوس د جنسي پوهاوی په اړه معلومات د سېکسټېنګ یا جنسي پیغامونو له لارې ترلاسه کوي. 
ځکه نو د جنسي پیغامونو اصطلاح رامنځته شوې ده. دغه جنسي پیغامونه د موبایلونو له لارې په پراخ ډول لېږل کېږي او ترلاسه کېږي. 
د دغو پیغامونو لېږد رالېږد په لویانو کې عام دی، خو د تنکیو ځوانانو ترمنځ هم لیدل کېږي. د "جاما پډیاټرېکس" په نوم علمي مجله د یوې خپرې شوې څېړنې له مخې، له هرو درو ماشومانو (د ۱۲ او ۱۷ کلونو ترمنځ)  یو یې پر خپل موبایل یو جنسي پیغام ترلاسه کړی دی.## [په ورېرې تېری کوونکی کس پاکستاني پولیسو نیولی دی](https://www.bbc.com/pashto/articles/crrkgpejlr5o?at_medium=RSS&at_campaign=rss?at_campaign=githubrss)![په ورېرې تېری کوونکی کس پاکستاني پولیسو نیولی دی](https://ichef.bbci.co.uk/ace/ws/240/cpsprodpb/d6b2/live/2d400a30-e49f-11f0-b67b-690eb873de1b.jpg)_AP ۱۴۰۴ مرغومی ۸, دونۍ ۱۰:۱۰:۳۱_د پاکستان له پنجاب صوبې د ډسمبر په لومړۍ اوونۍ کې دا خبر راغی، کله چې محکمې د جنسي تېري په یوه قضیه کې د تورن کس ضمانت ومانه، نو اغېزمنې نجلۍ د ځان سوځولو او وژلو هڅه وکړه.
اغېزمنې نجلۍ پر یوه کس د جنسي تېري تور لګولی و، هغه کس یو پولیس و او رتبه یې هم ټېټه وه او له تور لګېدو وروسته له دندې هم ګوښه کړی شوی و.
د پنجاب صوبې د قصور ولسوالۍ په یوه کلي کې ۱۷ کلنه نجلۍ د جنسي تېري له امله میندواره شوې وه او وروسته یې یو ماشوم وزېږاوه، خو ماشوم وروسته مړ شو.