# BBC News Pashto## [د فلسطین دولت په رسمیت پېژندل څه معنی لري؟](https://www.bbc.com/pashto/articles/c4gdg5q7d47o?at_campaign=githubrss)![د فلسطین دولت په رسمیت پېژندل څه معنی لري؟](https://ichef.bbci.co.uk/ace/ws/240/cpsprodpb/e4f7/live/0adac050-694a-11f0-89ea-4d6f9851f623.jpg)_AP ۱۴۰۴ زمری ۳, جمعه ۱۱:۲۸:۳۵_څو میاشتې کېږي، فرانسې یادونه کوله، چې فلسطین به د یوه هېواد په توګه ومني. دې هېواد بالاخره همداسې وکړل او هغه هم په داسې وضعیت کې چې په غزه کې حالت خورا ناوړه بڼه غوره کړې او د نړیوالو قدرتونو په منځ کې له دې کبله غوسه په ډېرېدو ده، چې دوی و نه شو کولای مخه یې ونیسي.

فرانسوي چارواکي هیله من دي، چې کله په سپتمبر کې دوی د ملګرو ملتونو په عمومي غونډه کې رسماً دا ګام واخلي، نو نور نړیوال قدرتونه به هم د دوی پر پله پل کېږدي.## ['دوی زه په جاسوسۍ تورنولم':' څنګه ځینې افغانان له ایرانه شړل کېږي](https://www.bbc.com/pashto/articles/c93k3we0zqlo?at_campaign=githubrss)!['دوی زه په جاسوسۍ تورنولم':' څنګه ځینې افغانان له ایرانه شړل کېږي](https://ichef.bbci.co.uk/ace/ws/240/cpsprodpb/8a2c/live/101d22e0-6915-11f0-89ea-4d6f9851f623.jpg)_AP ۱۴۰۴ زمری ۳, جمعه ۵:۳۴:۲۹_کله چې د ایران او افغانستان پر پوله د بي‌بي‌سي له خبریال سره د مرکې پرمهال علي احمد غږېږي، سترګې یې له اوښکو ډکې شي، خپل کمیس پورته کوي او پر ملا یې ژور شنه داغونه ښيي. احمد وايي تېر دوه نیم کاله په ایران کې اوسېده.
هغه زیاتوي، کله چې په ایران کې د کډوالو په یوه توقیف‌ځای کې و، ایراني سرتېرو وواهه او ترې پوښتل یې چې: "ته جاسوس یې؟"## ["شیتل او زرک": بلوچستان کې د وژل شوې ښځې مور هم نیول شوې](https://www.bbc.com/pashto/articles/cp86gxv05m3o?at_campaign=githubrss)!["شیتل او زرک": بلوچستان کې د وژل شوې ښځې مور هم نیول شوې](https://ichef.bbci.co.uk/ace/ws/240/cpsprodpb/01f7/live/33bcc430-6929-11f0-89ea-4d6f9851f623.jpg)_AP ۱۴۰۴ زمری ۳, جمعه ۷:۱۸:۴۱_په بلوچستان کې د غیرت په نامه د وژل شوې ښځې "شیتل" په قضیه کې د هغې مور هم نیول شوې ده.
په کوټه کې له ترهګرۍ سره د مبارزې محکمې دوه ورځې په توقیف کې د هغې د ساتلو سپارښتنه کړې او د جنايي جرمونو د څېړنې څانګې ته یې سپارلې ده.‌
د یادولو ده چې د بانو او احسان الله په نوم یوه ښځه او سړی چې په لومړیو کې د (شیتل او زرک) په مستعارو نومونو یاد شوي وو، د وژل کېدو ویډيو پر خواله رسنیو ډېره لاس‌په‌لاس شوه او پراخ غبرګونونه یې وپارول.## [ایا تاجکستان هم غواړي افغانان وباسي؟](https://www.bbc.com/pashto/articles/c39z9v3rz71o?at_campaign=githubrss)![ایا تاجکستان هم غواړي افغانان وباسي؟](https://ichef.bbci.co.uk/ace/ws/240/cpsprodpb/7daf/live/8f45b4f0-68a8-11f0-89ea-4d6f9851f623.jpg)_AP ۱۴۰۴ زمری ۳, جمعه ۱:۴۰:۰۸_د تاجکستان د دولتي امنیت کمېټې د "یو شمېر افغان وګړو" ايستل تایید کړي دي.
دولتي خبري اژانس خاور د تاجک سرحدي ساتونکو د رسنیو مرکز  له قوله رپوټ ورکړی، ځینې بهرني وګړي په تاجکستان کې د استوګنې له قوانینو د سرغړونې او په غیرقانوني ډول دغه هېواد ته د ننوتلو په تور تورن شوي دي.## [نوې څېړنه: هره ورځ ۷ زره قدمه تګ د روغتیايي ستونزو خطر کموي](https://www.bbc.com/pashto/articles/c7vrven69qeo?at_campaign=githubrss)![نوې څېړنه: هره ورځ ۷ زره قدمه تګ د روغتیايي ستونزو خطر کموي](https://ichef.bbci.co.uk/ace/ws/240/cpsprodpb/e884/live/0858f3e0-68fc-11f0-8dbd-f3d32ebd3327.jpg)_AP ۱۴۰۴ زمری ۲, پينځنۍ ۱۴:۲۴:۳۷_د یوې څېړنې موندنې ښيي، په ورځ کې اوه زره قدمه پلې ګرځېدل، د دماغي ځواک لوړولو تر څنګ، د بېلو ناروغیو مخنیوی هم کوي.
دا ممکن د لس زره قدمه پرتله اسانه هدف وي، ځکه لس زره قدمونو ته له اوږدې مودې راهیسې د معیار په سترګه کتل کېږي.
دا څېړنه، چې د لانسیټ عامه روغتیا له خوا خپره شوې ده، موندنو یې روښانه کړې، لږ قدم وهل هم د سرطان، ډیمنشیا او زړه ناروغیو په ګډون د نورو سختو روغتیایې ستونزو خطر کموي.## [ملګرو ملتونو طالبان تورن کړي چې په زور د راستنو شوو کډوالو حقونه تر پښو لاندې کوي](https://www.bbc.com/pashto/articles/cjwnwl186y9o?at_campaign=githubrss)![ملګرو ملتونو طالبان تورن کړي چې په زور د راستنو شوو کډوالو حقونه تر پښو لاندې کوي](https://ichef.bbci.co.uk/ace/ws/240/cpsprodpb/747f/live/6358c100-6887-11f0-8dbd-f3d32ebd3327.jpg)_AP ۱۴۰۴ زمری ۲, پينځنۍ ۱۳:۴۰:۱۷_ملګرو ملتونو په خپل تازه رپوټ کې په افغانستان کې د طالبانو پر حکومت تور پورې کړی چې ګواکې له ایران او پاکستانه په زور د راشړل شوو کډوالو بشري حقونه یې تر پښو لاندې کړي دي.  ملګرو ملتونو ویلي چې له بشري حقونو په دغو سرغړونو کې "د واکمنو چارواکو له خوا شکنجه، ناوړه چلند،‌ په خپل سر نیول او توقیف او همدارنګه شخصي امنیت ته ګواښونه شامل دي".
خو په افغانستان کې د طالبانو حکومت ویاند ذبیح الله مجاهد د ملګرو ملتونو دغه رپوټ رد کړ.## [که پیاز، کچالو او هوږه نېښ وکړي نو خوړلی یې شو او که نه؟](https://www.bbc.com/pashto/articles/cn9y9gev8epo?at_campaign=githubrss)![که پیاز، کچالو او هوږه نېښ وکړي نو خوړلی یې شو او که نه؟](https://ichef.bbci.co.uk/ace/ws/240/cpsprodpb/0bec/live/0a588950-688c-11f0-89ea-4d6f9851f623.jpg)_AP ۱۴۰۴ زمری ۲, پينځنۍ ۱۲:۴۲:۱۳_په دې لیکنه کې لولو چې ایا نېښ لروونکي کچالو، پیاز، او هوږه خوړولی شو او که نه؟ که نه، ولې نه او څنګه یې په خوندي ډول سمبالولی شو؟