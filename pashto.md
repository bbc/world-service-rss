# BBC News Pashto## [د افغانستان لومړۍ لوبه او لومړی بری؛ د ۱۹ کلنو کرېکټ نړیوال جام کې یې جنوبي افریقا ته ماته ورکړه](https://www.bbc.com/pashto/articles/cg7yjkx9gvxo?at_medium=RSS&at_campaign=rss?at_campaign=githubrss)![د افغانستان لومړۍ لوبه او لومړی بری؛ د ۱۹ کلنو کرېکټ نړیوال جام کې یې جنوبي افریقا ته ماته ورکړه](https://ichef.bbci.co.uk/ace/ws/240/cpsprodpb/259e/live/5236ab40-f2f1-11f0-9a08-61d9f795eeed.jpg)_AP ۱۴۰۴ مرغومی ۲۶, جمعه ۱۵:۳۸:۴۸_د ۲۰۲۶ کال د ۱۹ کلنو لوبغاړو د کرېکټ یو ورځنیو لوبو په نړیوال جام سیالیو کې افغانستان په خپله لومړۍ لوبه کې جنوبي افریقا ته په ۲۸ منډو ماته ورکړه.
افغان زلموټو د جنوبي افریقا لوبغاړي‌ پرېنښودل چې د دوی له لوري ورته ټاکلی ۲۶۷ منډې هدف پوره کړي او د دې لوبډلې ټول لوبغاړي یې په ۴۷ ‌اوور کې په ۲۳۸ ‌منډو وسوځول.
دا د کم‌عمره ځوانانو په روان جام سیالیو کې د افغانستان لومړی بری شو او یو ښه پیل بلل کېدای شي چې په راتلونکو لوبو کې د لوبغاړو مورال ورسره لوړېږي.## [ایرانیان ادعا کوي د مړو ورسپارلو ته چارواکي ترې پیسې غواړي](https://www.bbc.com/pashto/articles/c7v0l26y7e2o?at_medium=RSS&at_campaign=rss?at_campaign=githubrss)![ایرانیان ادعا کوي د مړو ورسپارلو ته چارواکي ترې پیسې غواړي](https://ichef.bbci.co.uk/ace/ws/240/cpsprodpb/1ca0/live/6bf3cb10-f2e4-11f0-b385-5f48925de19a.jpg)_AP ۱۴۰۴ مرغومی ۲۶, جمعه ۱۴:۳۶:۲۷_د ایران په لاریونونو کې د یو شمېر وژل شویو کسانو کورنیو له بي بي سي سره په خبرو کې ادعا کړې چې ځینې چارواکي دوی ته د مړو د سپارلو په بدل کې "زیاته اندازه" پیسې غواړي. 
څو سرچینو ادعا کړې، چې دغه مړي په یخچالونو او روغتونونو کې ساتل کېږي‌ او امنیتي‌ ځواکونه یې تر هغې کورنیو او خپلوانو ته نه سپاري‌ چې "پیسې" نه وې ورکړي.‌
ادعا کېږي چې په ایران کې د تېرو څه باندې دوه اوونیو احتجاجونو پر مهال لږترلږه "۲۴۳۵ کسان" وژل شوي دي.## [په ایران کې لاریونونه: پوتین د منځګړیتوب غږ کړی دی](https://www.bbc.co.uk/pashto/live/c62nx39g19lt?at_medium=RSS&at_campaign=rss?at_campaign=githubrss)![په ایران کې لاریونونه: پوتین د منځګړیتوب غږ کړی دی](https://ichef.bbci.co.uk/ace/standard/240/cpsprodpb/7ef6/live/d45bfb90-f2d1-11f0-b5f7-49f0357294ff.jpg)__د ترکيې د بهرنيو چارو وزير وايي، هېواد يې د ايران پر ضد د پوځي عملياتو مخالف دی او هيله يې څرګنده کړې چې تهران او واشنګټن خپلې ستونزې د خبرو له لارې حل کړي. په داسې حال کې چې له يوې اونۍ راهيسې ايران کې انټرنېټ او مخابراتي اړيکې پرې شوې دي او ټاکل شوې د ملګرو ملتونو د امنيت شورا به په راتلونکو ساعتونو کې د ايران د وضعيت د ارزونې لپاره بېړنۍ غونډه وکړي. په ورته وخت کې ډونلډ ټرمپ ويلي: "نه پوهېږم ايا د ايران خلک به د رضا پهلوي مشرتابه ومني که نه."## [د طالبانو حکومت مشرتابه کې اختلاف؛ بي بي سي د انټرنېټ پرې کېدو تر شا د نظرونو له ټکره پرده پورته کوي](https://www.bbc.com/pashto/articles/c3wz4w15j5go?at_medium=RSS&at_campaign=rss?at_campaign=githubrss)![د طالبانو حکومت مشرتابه کې اختلاف؛ بي بي سي د انټرنېټ پرې کېدو تر شا د نظرونو له ټکره پرده پورته کوي](https://ichef.bbci.co.uk/ace/ws/240/cpsprodpb/76b7/live/30df4fc0-f17e-11f0-afcf-4f8c8e73dd06.png)_AP ۱۴۰۴ مرغومی ۲۵, پينځنۍ ۸:۰۵:۵۸_بي بي سي د طالبانو د حکومت د مشر هبت الله اخوندزاده یو غږیز کلیپ ترلاسه کړ، چې په ډاګه یې کړه، د ده تر ټولو لویه اندېښنه څه ده، دا کوم بهرنی ګواښ نه دی، بلکې د افغانستان له دننه یو خطر دی.
دی د "خپلمنځي تقابل" په تړاو خبرداری ورکوي چې د "اسلامي امارت" په اډانه کې به'ځینې' کسان یو د بل پر وړاندې ودروي.## [تیرا کې له پوځي عملیاتو مخکې څه روان دي؟](https://www.bbc.com/pashto/articles/ckgj3x95gj0o?at_medium=RSS&at_campaign=rss?at_campaign=githubrss)![تیرا کې له پوځي عملیاتو مخکې څه روان دي؟](https://ichef.bbci.co.uk/ace/ws/240/cpsprodpb/6848/live/a5848f30-f16e-11f0-b34c-412d8cd6a3dc.jpg)_AP ۱۴۰۴ مرغومی ۲۶, جمعه ۱۰:۲۳:۲۱_د پاکستان پوځ د خیبر پښتونخوا په تیرا کې ځايي خلکو ته خبرداری ورکړی چې د جنورۍ تر ۲۵ دې له هغو سیمو ووځي چې پوځي عملیات په کې کېدونکي دي. دې سره ګڼې کورنۍ له خپلو مېنو بې کوره شوي او لا هم خلک د سر سیوري لټون پسې دي.
 په سیمه کې یوه خپلواک خبریال اسلام ګل اپریدی چې له تیرا د وتوونکو کورنیو حال یې لیدلی وايي، ډېرې کورنۍ د ژمي سړې څپې او راتلونکي ته فکر وړي دي.## [د بلوچستان په خاران کې د وسله والو برید، د پولیسو له توقیفه یې بندیان هم له ځان سره بیولي](https://www.bbc.com/pashto/articles/c78emz8kj4lo?at_medium=RSS&at_campaign=rss?at_campaign=githubrss)![د بلوچستان په خاران کې د وسله والو برید، د پولیسو له توقیفه یې بندیان هم له ځان سره بیولي](https://ichef.bbci.co.uk/ace/ws/240/cpsprodpb/e81a/live/09d01430-f25c-11f0-b5f7-49f0357294ff.jpg)_AP ۱۴۰۴ مرغومی ۲۶, جمعه ۱:۱۶:۴۹_د بلوچستان خاران سیمې مرکز ته پر پنجشنبه د ګڼ شمېر وسله والو کسانو ډلې ننوتې او د ښار په بېلابېلو سیمو کې یې بریدونه کړي.
 د ځايي چارواکو په خبره بریدګرو د ښار پولیسو مرکز (سټي تهاڼه) په نښه کړی او یو شمېر دولتي او شخصي بانکونو ته یې زیان اړولی. د عیني شاهدانو په خبره وسله والو په ګاډو او پر موټر سایکلونو ښار ته راغلي وو.## [ګرینلنډ ته د اروپایي ځواکونو د استولو پرېکړې ته د امریکا غبرګون](https://www.bbc.com/pashto/articles/cz9v37g1dxyo?at_medium=RSS&at_campaign=rss?at_campaign=githubrss)![ګرینلنډ ته د اروپایي ځواکونو د استولو پرېکړې ته د امریکا غبرګون](https://ichef.bbci.co.uk/ace/ws/240/cpsprodpb/f377/live/4d2aa4f0-f2b8-11f0-b5f7-49f0357294ff.jpg)_AP ۱۴۰۴ مرغومی ۲۶, جمعه ۸:۵۳:۰۶_چارواکي وايي،‌ د فرانسوي ځواکونو یوه کوچنۍ ډلګۍ د ګرینلنډ پلازمېنې نوک ته رسېدلې ده.
دا ګام د اروپايي هېوادونو د یوه محدود پوځي ماموریت په اډانه کې اخیستل شوی، چې ویل کېږي‌ جرمني،‌ سویډن، ناروې، فنلنډ، نیدرلنډ او بریتاینا هم پکې برخه اخلي.‌
دې ته د 'ارزوني ماموریت' نوم ورکړل شوی دی.‌## [سپينه ماڼۍ وايي، ایران د ۸۰۰ کسانو اعدام سزا درولې](https://www.bbc.com/pashto/articles/c0kez2rr166o?at_medium=RSS&at_campaign=rss?at_campaign=githubrss)![سپينه ماڼۍ وايي، ایران د ۸۰۰ کسانو اعدام سزا درولې](https://ichef.bbci.co.uk/ace/ws/240/cpsprodpb/6275/live/3d888920-f2a1-11f0-b5f7-49f0357294ff.jpg)_AP ۱۴۰۴ مرغومی ۲۶, جمعه ۶:۱۵:۰۰_د امریکا متحدو ایالتونو ولسمشرۍ دفتر ادعا کوي، چې ایران د نژدې ۸۰۰ کسانو اعدام سزا درولې ده. دا څرګندونې د سپینې ماڼۍ رسنیزې څانګې سکرترې کارولین لیوېت کړې دي. 
نوموړې وايي: ''ولسمشر (ټرمپ) او ټیم یې ایراني رژیم ته یو پیغام ورکړی، چې که وژنې دوام وکړي، جدي پایلې به ولري.''## [ څنګه پوه شو چې یوه ویدیو په مصنوعي ځیرکتیا یا اې ای جوړه شوې؟](https://www.bbc.com/pashto/articles/cew85z22jkvo?at_medium=RSS&at_campaign=rss?at_campaign=githubrss)![ څنګه پوه شو چې یوه ویدیو په مصنوعي ځیرکتیا یا اې ای جوړه شوې؟](https://ichef.bbci.co.uk/ace/ws/240/cpsprodpb/1a1e/live/307ee8c0-bca3-11f0-a4e8-7ba96b8cf803.jpg)_AP ۱۴۰۴ مرغومی ۲۴, څلرنۍ ۱۳:۱۷:۵۷_خواله رسنۍ خو کاروئ او پام شوی به مو وي چې هلته د اې ای (AI) یا مصنوعي ځیرکتیا په مټ جوړې شوې ټیټ کیفیته ویډیوګانې ډېرې دي. 
که غواړئ پوه شئ چې یوه ویډیو په مصنوعي ځیرکتیا یا اې ای جوړه شوې یا نه نو دلته ځینې ساده لارې شته.
لومړی د ویډیو کیفیت ته پام وکړئ.
 په اې ای باندې جوړې شوې ویډیوګانې ډېرې بې کیفیته دي، داسې ښکاري لکه ویډیو چې پر پخوانۍ کمرې اخیستل شوی وي.