# BBC News Pashto## [د کابل یوه رستورانت کې چاودنه؛ اوه کسان 'وژل شوي' او ګڼ نور ټپیان دي](https://www.bbc.com/pashto/articles/cvgjk1pj8n5o?at_medium=RSS&at_campaign=rss?at_campaign=githubrss)![د کابل یوه رستورانت کې چاودنه؛ اوه کسان 'وژل شوي' او ګڼ نور ټپیان دي](https://ichef.bbci.co.uk/ace/ws/240/cpsprodpb/9305/live/8f336cb0-f556-11f0-a712-a38af32eabc0.jpg)_AP ۱۴۰۴ مرغومی ۲۹, دونۍ ۱۶:۴۸:۲۵_د کابل د "ایمرجنسي" روغتون ویلي، د کابل ښار شهرنو سیمه کې د نننۍ چاودنې له امله ۲۰ ټپیان دې روغتون ته ور وړل شوي، چې له ډلې یې اوو کسانو د روغتون ته د رسېدو پر مهال خپل ژوند له لاسه ورکړی و. د روغتون مسوولینو ویلي د وژل شویو او ټپیانو شمېر لا هم وروستی نه دی.
د طالبانو د حکومت د کورنیو چارو وزارت ویاند، عبدالمتین قانع بي‌بي‌سي ته د چاودنې پر تایید سربېره ویلي، لومړني راپورونه ښيي "څو کسان ټپیان شوي او د ځینو ټپیانو روغتیايي وضعیت نازک دی."## [کرېکټ: افغان ملي لوبډلې ویسټ‌انډیز ته ۱۸۲ منډې هدف وټاکه](https://www.bbc.com/pashto/articles/c4grw0jx363o?at_medium=RSS&at_campaign=rss?at_campaign=githubrss)![کرېکټ: افغان ملي لوبډلې ویسټ‌انډیز ته ۱۸۲ منډې هدف وټاکه](https://ichef.bbci.co.uk/ace/ws/240/cpsprodpb/d4d9/live/733de3b0-f550-11f0-8730-dfa6d3ba78c9.jpg)_AP ۱۴۰۴ مرغومی ۲۹, دونۍ ۱۶:۰۶:۵۴_په نننۍ شل اووریزه لوبه کې د افغان لوبډلې لوبډلمشر راشدخان پچه وګټله او توپ‌وهنه یې غوره کړه.
د لوبې په لومړي بال رحمن الله ګربز رن‌اوټ شو.
په همدې اوور کې د افغان لوبډلې د منډو پیل د ابراهیم ځدراڼ په څلوریزه وشو.## [سوریې له دوو اونیو نښتو وروسته د کوردانو په مشرۍ ځواکونو سره پر اوربند هوکړه وکړه](https://www.bbc.com/pashto/articles/ckgx4xv7146o?at_medium=RSS&at_campaign=rss?at_campaign=githubrss)![سوریې له دوو اونیو نښتو وروسته د کوردانو په مشرۍ ځواکونو سره پر اوربند هوکړه وکړه](https://ichef.bbci.co.uk/ace/ws/240/cpsprodpb/3070/live/6bd73570-f520-11f0-a422-4ba8a094a8fa.png)_AP ۱۴۰۴ مرغومی ۲۹, دونۍ ۱۵:۰۴:۵۰_د سوریې حکومت اعلان کړی چې د کوردانو تر مشرۍ لاندې د سوریې له دیموکراتیکو ځواکونو (SDF) سره یې په ټول هېواد کې سملاسي اوربند کړی او د سوریې دولتي رسنیو راپورونو له مخې، حکومت د هېواد پر نژدې ټولو سیمو کنټرول لري.دا اوربند له نږدې دوه اوونیو جګړې وروسته کېږي. دا د داسې ۱۴ ماده‌ییز تړون یوه داسې پراخه برخه ده چې له مخې به یې د سوریې دیموکراتیک ځواکونه (SDF) د سوریې له پوځ او دولتي ادارو سره یوځای کېږي.## [انتونیو ګوتېرش: امریکا نړیوال قوانین له پامه غورځوي او غواړي زور د قانون د ځواک ځایناستی شي](https://www.bbc.com/pashto/articles/c4g535vx0x7o?at_medium=RSS&at_campaign=rss?at_campaign=githubrss)![انتونیو ګوتېرش: امریکا نړیوال قوانین له پامه غورځوي او غواړي زور د قانون د ځواک ځایناستی شي](https://ichef.bbci.co.uk/ace/ws/240/cpsprodpb/6e8a/live/c415f0e0-f526-11f0-b5f7-49f0357294ff.jpg)_AP ۱۴۰۴ مرغومی ۲۹, دونۍ ۱۱:۱۷:۳۲_د ملګرو ملتونو سرمنشي وايي، امریکا نړیوال قوانین له پامه غورځوي او غواړي زور د قانون د ځواک ځای ونیسي.
له بي بي سي سره په خبرو کې، انتونیو ګوتېرش د امنیت شورا د داسې سمونونو غوښتنه وکړه چې د پنځو دایمي غړو د ویټو واکونه محدود کړي او د نننۍ نړۍ ښه استازیتوب وکړي.## [د کراچۍ د ګل‌پلازا په اورلګېدنه کې د وژل شویو شمېر ۲۲ ته لوړ شوی؛ لسګونه کسان بې‌درکه دي](https://www.bbc.com/pashto/articles/c77kzxyp4jko?at_medium=RSS&at_campaign=rss?at_campaign=githubrss)![د کراچۍ د ګل‌پلازا په اورلګېدنه کې د وژل شویو شمېر ۲۲ ته لوړ شوی؛ لسګونه کسان بې‌درکه دي](https://ichef.bbci.co.uk/ace/ws/240/cpsprodpb/45ba/live/89472ca0-f52a-11f0-b385-5f48925de19a.jpg)_AP ۱۴۰۴ مرغومی ۲۹, دونۍ ۱۶:۰۹:۵۷_چارواکي وايي، د پاکستان د کراچۍ د صدر سیمې یوه ستر پلورنځي (ګل‌پلازا) کې اوړمه شپه لګېدلی اور لا هم په بشپړ ډول نه دی کنټرول شوی.
د سند اعلی وزیر ویلي، لا هم د دغه پلورنځي په شاوخوا ۱۰ سلنه برخه کې اور لګېدلی دی. 
له دې سره ۱۱۲۲ ژغورندویه ډله وایي، په دې پېښه کې د وژل شویو کسانو تایید شوی شمېر ۲۲ ته پورته شوی او لسګونه نور بې‌درکه دي.## [د افغانستان او وېسټ انډيز لوبه؛ راشد خان د نوي ریکارډ په درشل کې](https://www.bbc.com/pashto/articles/cvgpw4jrydzo?at_medium=RSS&at_campaign=rss?at_campaign=githubrss)![د افغانستان او وېسټ انډيز لوبه؛ راشد خان د نوي ریکارډ په درشل کې](https://ichef.bbci.co.uk/ace/ws/240/cpsprodpb/09f5/live/450c3080-f4da-11f0-b2f6-8b9390a91a7c.jpg)_AP ۱۴۰۴ مرغومی ۲۹, دونۍ ۳:۵۲:۵۸_د افغانستان او وېسټ انډيز تر منځ د دريو شل اوريزو لوبو لړۍ د افغانستان په کوربتوب د متحده عرب اماراتو په دوبۍ کې نن دوشنبې (۱۹ جنوري) د افغانستان پر مهال د ماښام پر اوو بجو پیلېږي. د افغانستان او وېسټ انډيز تر منځ دا لوبلړۍ په هند او شري لنکا کې له کېدونکي شل اوريز نړيوال جام نژدې دری اوونۍ مخکې ترسره کېږي. د هند شرايطو ته په کتو چې د دوبۍ له هغو سره يو څه ورته دي دا سیالۍ د راتلونکي نړيوال جام د تيارۍ لپاره مهمې بلل کېږي.## [د ناسا لوی توغندی ارتمیس۲ د ماموریت لپاره د توغولو ځای ته ورسېد، دې ماموریت کې څوک دي؟](https://www.bbc.com/pashto/articles/c2lgp1xnpvlo?at_medium=RSS&at_campaign=rss?at_campaign=githubrss)![د ناسا لوی توغندی ارتمیس۲ د ماموریت لپاره د توغولو ځای ته ورسېد، دې ماموریت کې څوک دي؟](https://ichef.bbci.co.uk/ace/ws/240/cpsprodpb/5dd6/live/fd41d8a0-f474-11f0-b385-5f48925de19a.jpg)_AP ۱۴۰۴ مرغومی ۲۸, يونۍ ۱۶:۰۶:۲۳_د ناسا لوی توغندی د فلوریډا د کېپ کیناورال د توغولو ځای ته وړل شوی، دا له ۵۰کالونو راهیسې وروستی تیاری دی چې سپوږمۍ ته انسانان ولېږدوي. 
دغه توغندی ۹۸ متره لوړوالی لري. د توغولو ځای ترې ۶،۵ کیلومتره لیرې و او په ۱۲ساعتونو کې یووړل شو.## [افغانۍ څه ډول باثباته شوه؟](https://www.bbc.com/pashto/articles/ckglnxpzdxro?at_medium=RSS&at_campaign=rss?at_campaign=githubrss)![افغانۍ څه ډول باثباته شوه؟](https://ichef.bbci.co.uk/ace/ws/240/cpsprodpb/b45c/live/df605e70-ebb8-11f0-bbde-4d6c2b8f31bb.jpg)_AP ۱۴۰۴ مرغومی ۲۷, اونۍ ۴:۲۰:۴۱_افغانستان څنګه وتوانېد چې په تېرو دوو لسیزو کې د ډالرو او د سیمې د نورو هېوادونو د اسعارو پر وړاندې د افغانۍ ارزښت باثباته وساتي؟ په داسې حال کې چې د افغانستان ګاونډي هېوادونه د اسعارو له بې ثباتۍ او سختو بدلونونو ځورېږي.
موږ د دغه څه لاملونه د افغانستان بانک له پخوانیو لوړپوړو چارواکو، د مالیې وزارت له مسؤلینو او افغان اقتصادي کارپوهانو سره شریک کړل.## [د طالبانو حکومت مشرتابه کې اختلاف؛ بي بي سي د انټرنېټ پرې کېدو تر شا د نظرونو له ټکره پرده پورته کوي](https://www.bbc.com/pashto/articles/c3wz4w15j5go?at_medium=RSS&at_campaign=rss?at_campaign=githubrss)![د طالبانو حکومت مشرتابه کې اختلاف؛ بي بي سي د انټرنېټ پرې کېدو تر شا د نظرونو له ټکره پرده پورته کوي](https://ichef.bbci.co.uk/ace/ws/240/cpsprodpb/76b7/live/30df4fc0-f17e-11f0-afcf-4f8c8e73dd06.png)_AP ۱۴۰۴ مرغومی ۲۵, پينځنۍ ۸:۰۵:۵۸_بي بي سي د طالبانو د حکومت د مشر هبت الله اخوندزاده یو غږیز کلیپ ترلاسه کړ، چې په ډاګه یې کړه، د ده تر ټولو لویه اندېښنه څه ده، دا کوم بهرنی ګواښ نه دی، بلکې د افغانستان له دننه یو خطر دی.
دی د "خپلمنځي تقابل" په تړاو خبرداری ورکوي چې د "اسلامي امارت" په اډانه کې به'ځینې' کسان یو د بل پر وړاندې ودروي.