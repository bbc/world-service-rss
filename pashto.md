# BBC News Pashto## [د امریکا سفیر نن غزې ته ځي، یو روغتون وايي چې هلته د خوړو په لټه ۹۱ تنه وژل شوي](https://www.bbc.com/pashto/articles/cz71q2er4ppo?at_medium=RSS&at_campaign=rss?at_campaign=githubrss)![د امریکا سفیر نن غزې ته ځي، یو روغتون وايي چې هلته د خوړو په لټه ۹۱ تنه وژل شوي](https://ichef.bbci.co.uk/ace/ws/240/cpsprodpb/7d59/live/a011d650-6ea8-11f0-8dbd-f3d32ebd3327.jpg)_AP ۱۴۰۴ زمری ۱۰, جمعه ۷:۵۰:۵۷_د سپينې ماڼۍ ویاندې کارولین لیوېټ ویلي چې د امریکا ځانګړی استازی سټيف ویټکوف نن جمعه (اګست ۱ / زمری ۱۰) غزې ته ځي او هلته به د خوړو د وېش مرکزونو لیدنه وکړي.
اغلې لیوېټ ویلي چې سټيف ویټکوف به په اسرائيل کې د امریکا له سفیر مایک هکابي سره په ګډه پر سیمه ګرځي او "د غزې له ځايي خلکو سره به ګوري چې هغوی ته د خوړو د رسولو پلان ډاډمن او هلته د روانو حالاتو په اړه لومړی لاس معلومات ترې واوري."## ['د بلوچستان د ازادۍ پوځ' او ټي‌ټي‌پي' له یو بل سره نژدې 'همغږي' لري](https://www.bbc.com/pashto/articles/crlz394l2z9o?at_medium=RSS&at_campaign=rss?at_campaign=githubrss)!['د بلوچستان د ازادۍ پوځ' او ټي‌ټي‌پي' له یو بل سره نژدې 'همغږي' لري](https://ichef.bbci.co.uk/ace/ws/240/cpsprodpb/a116/live/dd5b4540-6ea9-11f0-8dbd-f3d32ebd3327.jpg)_AP ۱۴۰۴ زمری ۱۰, جمعه ۷:۳۴:۳۹_د ملګرو ملتونو د امنیت شورا په یوه راپور کې ویل شوي چې ناقانونه ترهګرې ډلې - 'د بلوچستان د ازادۍ پوځ' د "مجید بریګېډ" په ګډون او 'تحریک طالبان پاکستان' له یو بل سره "نژدې همغږي" لري. راپور دا هم روښانه کړې چې "د بلوچستان د ازادۍ پوځ ځینې بریدونه ډېر پېچلي وو" چې د بېلګې په توګه توګه یې د پاکستان بلوچستان ایالت کې د "جعفر اکسپریس" اورګاډي د سپرلۍ د ډراماتیکې تښتونې پېښه یاده کړې ده.## [افغانستان کې د سړو خونو نشتوالي له کبله نژدې ۳۰ سلنه میوې او سابه خرابېږي](https://www.bbc.com/pashto/articles/cz60l3j4ejgo?at_medium=RSS&at_campaign=rss?at_campaign=githubrss)![افغانستان کې د سړو خونو نشتوالي له کبله نژدې ۳۰ سلنه میوې او سابه خرابېږي](https://ichef.bbci.co.uk/ace/ws/240/cpsprodpb/1917/live/09628250-6ea7-11f0-89ea-4d6f9851f623.jpg)_AP ۱۴۰۴ زمری ۱۰, جمعه ۷:۱۵:۰۲_د افغانستان کرنې او مالدارۍ تولیداتو خونه وايي، چې په دې هېواد کې نږدې ۳۰ سلنه تازه میوې او سبزیجات د معیاري سړو خونو نشتوالي او د صادراتي لارو بندیدو له امله خرابېږي.
د دې خونې مشر خان محمد فروتن بي بي سي ته وویل، چې په افغانستان کې د سړو خونو اسانتیاوې د بزګرانو او باغ لرونکو اړتیاوې نه پوره کوي.## [د بخښنې نړیوال سازمان له ایراني چارواکو غوښتي چې افغان کډوال په زور و نه شړي](https://www.bbc.com/pashto/articles/c36je7j8n19o?at_medium=RSS&at_campaign=rss?at_campaign=githubrss)![د بخښنې نړیوال سازمان له ایراني چارواکو غوښتي چې افغان کډوال په زور و نه شړي](https://ichef.bbci.co.uk/ace/ws/240/cpsprodpb/697d/live/e0745700-6ea7-11f0-a8f2-eba5f5937655.jpg)_AP ۱۴۰۴ زمری ۱۰, جمعه ۷:۲۱:۰۱_د بخښنې نړیوال سازمان د "بېړنی اقدام" په نوم لیک کې له ایراني چارواکو غوښتي چې هلته د شته افغانانو د شړلو پروسه دې ژر ودروي. دغه سازمان د ایران کورنیو چارو وزیر او په ملګرو ملتونو کې د دغه هېواد استازي ته لیک استولی او دا غوښتنه یې ترې کړې ده.## [پاکستان کې د تحریک انصاف ګوند  ۱۰۸ مشران او کارکوونکي په بند محکوم شول](https://www.bbc.com/pashto/articles/c5y2xlzy5j2o?at_medium=RSS&at_campaign=rss?at_campaign=githubrss)![پاکستان کې د تحریک انصاف ګوند  ۱۰۸ مشران او کارکوونکي په بند محکوم شول](https://ichef.bbci.co.uk/ace/ws/240/cpsprodpb/a80d/live/ac1916f0-6ea5-11f0-af20-030418be2ca5.jpg)_AP ۱۴۰۴ زمری ۱۰, جمعه ۷:۰۴:۲۰_د فیصل‌اباد د ترهګرۍ ضد محکمې  د تحریک انصاف ګوند او د قامي اسمبلۍ اپوزیشن مشرانو عمر ایوب، زرتاج ګل او شبلي فراز هر یو ته لس ـ لس کاله بند سزا اورولې ده. د ۲۰۲۳ کال د مې پر نهمه نېټه په فیصل‌اباد کې د یوې حساسې ادارې پر دفتر برید شوی و، چې قضیه یې د ترهګرۍ ضد موادو له مخې ثبت شوې وه.## [کابل کې د اوبو کمښت کړکېچ: 'کاشکې غوړ نه وای، خو اوبه وای'](https://www.bbc.com/pashto/articles/c987yrwwez6o?at_medium=RSS&at_campaign=rss?at_campaign=githubrss)![کابل کې د اوبو کمښت کړکېچ: 'کاشکې غوړ نه وای، خو اوبه وای'](https://ichef.bbci.co.uk/ace/ws/240/cpsprodpb/b940/live/ea516900-6ec2-11f0-af20-030418be2ca5.jpg)_AP ۱۴۰۴ زمری ۱۰, جمعه ۱۰:۳۴:۵۷_د ملګرو ملتونو د بشري مرستو همغږ ۍ ادارې (اوچا) د رپوټ پر بنسټ، کابل کې د ځمکلاندې اوبو کچه له ۲۵ تر ۳۰ مترو ټیټه شوې او څه د پاسه نیمايي ژورې څاه ګانې وچې شوې.‌ یوازې تېر کال د اوبیزو سرچینو د نوې کيدنې وړتیا پرتله ۴۴ میلیون مترمکعب ډېر اوبه کارول شوي دي. د ملګرو ملتونو د ماشومانو ملاتړ بنسټ یونیسف هم خبرداری ورکړی که دا بهیر همداسې روان وي‌ نو د کابل ټولې اوبیزې زېرمې ښايي‌ تر ۲۰۳۰ م کال پورې وچې شي. صدیقه وايي اوبه د دې د ټولې کورنۍ په اصلي‌ اندېښنه بدله شوې.## [کرېکټ: امو نهنګانو د لسم پړاو شپږیزه کرېکټ سیالیو اتلولي وګټله](https://www.bbc.com/pashto/articles/cjw6l0qqge7o?at_medium=RSS&at_campaign=rss?at_campaign=githubrss)![کرېکټ: امو نهنګانو د لسم پړاو شپږیزه کرېکټ سیالیو اتلولي وګټله](https://ichef.bbci.co.uk/ace/ws/240/cpsprodpb/6300/live/4f00f3d0-6deb-11f0-a892-515a56809149.jpg)_AP ۱۴۰۴ زمری ۹, پينځنۍ ۱۱:۱۷:۳۵_د لوبې پچه امو نهنګانو لوبډلې وګټله او مس عینک لوبډله یې توپ‌وهنې ته وربلله. مس عینک د ټولو لوبغاړو له سوځېدو وروسته ۱۲۱ منډې وکړې او امو نهنګانو بیا د لوبې ۱۳ اوور کې د دوو لوبغاړو په سوځېدو سره دا هدف پوره او او دویم پرلپسې ځل یې په دې سیالیو کې اتلولي وګټله.## [غزه کې د خوړو نشتوالي بحران: لوږه بدن ته څه ډول زیان رسوي؟](https://www.bbc.com/pashto/articles/c3r4xz75p5yo?at_medium=RSS&at_campaign=rss?at_campaign=githubrss)![غزه کې د خوړو نشتوالي بحران: لوږه بدن ته څه ډول زیان رسوي؟](https://ichef.bbci.co.uk/ace/ws/240/cpsprodpb/4bf7/live/8b38cdf0-6d37-11f0-af20-030418be2ca5.jpg)_AP ۱۴۰۴ زمری ۹, پينځنۍ ۱۱:۲۱:۱۰_د ملګرو ملتونو د خوړو د مرستې پروګرام خبرداری ورکړی، چې په غزه کې نږدې په هرو دریو کسانو کې یو یې څو ورځې له خوړو پرته تېروي.
د متحدو ایالتونو ولسمشر ډونلډ ټرمپ وايي، په غزه کې "ریښتینې لوږه" روانه ده. نوموړي دا خبره وروسته له هغه وکړه، چې د اسرائیل لومړي وزیر بنیامین نتنیاهو ټینګار وکړ، چې داسې هېڅ څه نه شته.
 اسرائیل، چې په غزه کې روانه لوږه ردوي، په تېرو څو ورځو کې یې سیمې ته د مرستو رسولو لپاره په پوځي فعالیتونو کې"سیمه ییزه تاکتیکي وقفه" اعلان کړې ده.## [افغان لیکوال او شاعر سید حبیب الله روحاني اغا د ۶۵ کلونو په عمر مړ شو](https://www.bbc.com/pashto/articles/cx23y983nnjo?at_medium=RSS&at_campaign=rss?at_campaign=githubrss)![افغان لیکوال او شاعر سید حبیب الله روحاني اغا د ۶۵ کلونو په عمر مړ شو](https://ichef.bbci.co.uk/ace/ws/240/cpsprodpb/b807/live/0cedcca0-6d8e-11f0-8dbd-f3d32ebd3327.jpg)_AP ۱۴۰۴ زمری ۸, څلرنۍ ۲۲:۲۳:۰۸_د افغانستان په سوېل کندهار کې شاعر او لیکوال سید حبیب الله روحاني اغا له تېرو ۱۴ کلونو راهیسې فلج و او د ۲۰۲۵ م د جولای پر ۳۰ مه د بلوچستان کوټې ښار په یو روغتون کې د ۶۵ کلونو  په عمر مړ شو.