# BBC News Pashto## [پر حوثیانو د امریکا "تر ټولو لوی" بريد؛ په یمن کې روغتیايي چارواکي وايي ۵۳ کسان وژل شوي](https://www.bbc.com/pashto/articles/cy4v1dv2zppo?at_campaign=githubrss)![پر حوثیانو د امریکا "تر ټولو لوی" بريد؛ په یمن کې روغتیايي چارواکي وايي ۵۳ کسان وژل شوي](https://ichef.bbci.co.uk/ace/standard/240/cpsprodpb/f0ed/live/fb8e64e0-0214-11f0-b50e-9d086302645f.jpg)_AP ۱۴۰۳ کب ۲۷, دونۍ ۳:۵۲:۳۲_په یمن کې د حوثي یاغیانو د روغتیا چارواکي وايي، د امریکا په درنو هوايي بریدونو کې لږ تر لږه ۵۳ کسان وژل شوي چې په وينا يې ډېری یې ماشومان دي. د یکشنبې په ورځ، د مارچ پر ۱۶مه، امریکا په یمن کې د حوثیانو پر مرکزونو "پراخ او درانه" بریدونه اعلان کړل، او سپینې ماڼۍ ادعا وکړه چې په دې بریدونو کې د حوثیانو څو چارواکي وژل شوي دي.## [شمالي مقدونیا: د نڅا یوه کلب کې اور لګېدنې  له ۵۹ ډېر کسان مړه کړي](https://www.bbc.com/pashto/articles/c3d8l4yy2mko?at_campaign=githubrss)![شمالي مقدونیا: د نڅا یوه کلب کې اور لګېدنې  له ۵۹ ډېر کسان مړه کړي](https://ichef.bbci.co.uk/ace/standard/240/cpsprodpb/128a/live/3aa4fc00-02c1-11f0-8c3d-b7dcc7510cb1.jpg)_AP ۱۴۰۳ کب ۲۶, يونۍ ۲۳:۴۶:۵۵_چارواکي وايي، شمالي مقدونیا کې د نڅا په یوه کلب کې د اور لګېدنې په پیښه کې لږ تر لږه ۵۹ کسان وژل شوي او له ۱۵۵ ډېر ټپیان دي.دا اور لګېدنه ځایي وخت شاوخوا ۲:۳۰ بجې د کوکاني ښار په پلس کلب کې رامنځته شوه. دغه ښار د پلازمېنې، اسکوپیه ختیځې خوا په شاوخوا سل کیلومترۍ کې پروت دی، چیرې چې ۱۵۰۰ کسانو د ډي ان کې مشهور هیپ هاپ سندرغاړې په کنسرټ کې ګډون کړی و.## [ د ملګرو ملتونو له مرستندویه ډلو د امریکا پوښتنه، کمونيستي تړاو خو نه لرئ؟](https://www.bbc.com/pashto/articles/cx2gely9eepo?at_campaign=githubrss)![ د ملګرو ملتونو له مرستندویه ډلو د امریکا پوښتنه، کمونيستي تړاو خو نه لرئ؟](https://ichef.bbci.co.uk/ace/standard/240/cpsprodpb/4779/live/87f173c0-011e-11f0-8c66-330bfd21f10a.jpg)_AP ۱۴۰۳ کب ۲۶, يونۍ ۱۵:۴۶:۲۶_امریکا د ملګرو ملتونو مرستندویه ادارو ته پوښتنلیکونه لېږلي او  ترې پوښتلي یې دي چې ایا دوی د "امریکا ضد" باورونه لري؟ دغه پوښتنلیک چې د امریکا د مدیریت او بودجې دفتر (او ایم بي) لخوا لېږل شوی او بي بي سي لیدلی ۳۶ پوښتنو کې  یې یوه دا ده چې، دوی له کمونېزم سره کوم تړاو لري که نه.## [د مارچ له ۳۰مې وروسته پاکستان، افغان سېټیزن کارډ لرونکي هم ناقانونه ګڼي: کوم افغانان پاکستان کې پاتې کېدای شي؟](https://www.bbc.com/pashto/articles/cn7v8gxn3kdo?at_campaign=githubrss)![د مارچ له ۳۰مې وروسته پاکستان، افغان سېټیزن کارډ لرونکي هم ناقانونه ګڼي: کوم افغانان پاکستان کې پاتې کېدای شي؟](https://ichef.bbci.co.uk/ace/standard/240/cpsprodpb/2833/live/53b73210-0241-11f0-8c3d-b7dcc7510cb1.jpg)_AP ۱۴۰۳ کب ۲۶, يونۍ ۸:۴۵:۳۶_د پاکستان فدرالي حکومت له ۲۰ لکه د ډېرو افغان کډوالو بېرته خپل هېواد ته د لېږلو د پالیسۍ عملي کولو لپاره د اسلام‌اباد ادارې او څلور ایالتونو ته لارښوونې کړې او له هغوی یې د اړینو ګامونو اخیستلو غوښتنه کړې ده.
د فدرالي پلازمېنې اسلام‌اباد ادارې او څلورو ایالتي حکومتونو ته ویل شوي چې په خپلو سیمو کې د مېشتو افغان کډوالو شمېر او د هغوی تازه حالت په اړه جزییات ورکړي.
د پاکستان د کورنیو چارو وزارت د معلوماتو له مخې، تر ۳۱ مارچ پورې به هغه افغان کډوال بېرته خپل هېواد ته واستول شي چې افغان سټیزن کارډونه لري.## [دیني عالم منیر شاکر چاودنه کې له ژوبلېدو وروسته مړ شوی؛ منير شاکر څوک و؟](https://www.bbc.com/pashto/articles/c4gej4pvj7go?at_campaign=githubrss)![دیني عالم منیر شاکر چاودنه کې له ژوبلېدو وروسته مړ شوی؛ منير شاکر څوک و؟](https://ichef.bbci.co.uk/ace/standard/240/cpsprodpb/3d76/live/899bfdf0-01b7-11f0-b50e-9d086302645f.jpg)_AP ۱۴۰۳ کب ۲۶, يونۍ ۰:۰۳:۲۹_له پېښوره رپوټونه وايي مفتي منير شاکر د شنبې پر ورځ/د مارچ ۱۵ مه په یوه چاودنه کې له ټپي کېدو وروسته مړ شوی دی.
د رپوټونو پر بنسټ پر ښاغلي شاکر د پېښور ښار په ورڅېرمه ورمړ سیمه کې د هغه جومات دروازه کې چې دی لمانځه لپاره ورته، پرې بمي چاودنه شوې ده.## ["موږ به‌یې ووژنو": د هغو سوریايي علوي کورنیو په اړه د بي‌بي‌سي راپور چې د روسیې هوايي اډه کې یې پنا اخیستې](https://www.bbc.com/pashto/articles/cwynkre88gdo?at_campaign=githubrss)!["موږ به‌یې ووژنو": د هغو سوریايي علوي کورنیو په اړه د بي‌بي‌سي راپور چې د روسیې هوايي اډه کې یې پنا اخیستې](https://ichef.bbci.co.uk/ace/standard/240/cpsprodpb/7dae/live/c623d460-0125-11f0-8c3d-b7dcc7510cb1.jpg)_AP ۱۴۰۳ کب ۲۵, اونۍ ۳:۵۳:۱۳_دلال مهنا، له اوښکو په ډکو سترګو وایي: "زما یوازېنی زوی، یوازې ۲۵ کلن و. هغوی ورسره بوت او راته وویل "موږ به‌یې ووژنو او ستا زړه به پرې مات کړو".
دا وروستی ځل و چې دلال خپل زوی ولید. هغه وایي، هغو وسله‌والو کسانو چې زوی یې وتښتاوه، وروسته یې په ډزو وواژه.
دلال مهنا د سوریې د علوي لږکیو غړې ده؛ هغه ډله چې له تېرې اونۍ راهیسې د فرقه‌ییزو بریدونو له څپې سره مخ ده.
هغې زیاته کړه: "ټولو ته معلومه وه چې هغه د شکر او وینې کمښت ناروغي لرله او یوازې دا یې غوښتل چې خپل ژوند ته دوام ورکړي".## [بنګله‌ دېش کې پر یوې اته کلنې ماشومې تر جنسي تېري او د هغې تر مړینې وروسته پراخ احتجاجونه پیل شوي](https://www.bbc.com/pashto/articles/cx29dnp783do?at_campaign=githubrss)![بنګله‌ دېش کې پر یوې اته کلنې ماشومې تر جنسي تېري او د هغې تر مړینې وروسته پراخ احتجاجونه پیل شوي](https://ichef.bbci.co.uk/ace/standard/240/cpsprodpb/3604/live/ffe65630-00c8-11f0-b50e-9d086302645f.jpg)_AP ۱۴۰۳ کب ۲۴, جمعه ۱۲:۵۷:۴۸_بنګله‌ دېش کې پر یوې اته کلنې ماشومې جنسي تېری شوی چې وروسته د ټپونو له امله مړه شوې ده او د دې پېښې له کبله په دغه هېواد کې پراخ احتجاجونه پیل شوي دي.
د تېري قرباني شوې ماشومې مور پولیسو ته په کړې عریضه کې ویلي چې پر لور یې د روانې مارچ میاشتې پر پنځمه نېټه په 'ماګورا' ښار کې د شپې ناوخته د خپلې مشرې خور په کور کې جنسي تېری شوی.## [د اوکرایین اوربند تړون: د تلپاتې سولې لپاره ننګونې کومې دي؟](https://www.bbc.com/pashto/articles/c4g0wdy81kzo?at_campaign=githubrss)![د اوکرایین اوربند تړون: د تلپاتې سولې لپاره ننګونې کومې دي؟](https://ichef.bbci.co.uk/ace/standard/240/cpsprodpb/2b08/live/af7f7510-0068-11f0-b50e-9d086302645f.jpg)_AP ۱۴۰۳ کب ۲۴, جمعه ۴:۴۸:۳۱_په سعودي عربستان کې د اوکرایین او امریکا ترمنځ خبرو اترو د جګړې د پای ته رسېدو لپاره هیله‌بښونکې وې، خو مسکو دې تړون ته ارزښت ورنه کړ. په داسې جګړه کې چې له درېیو کلونو ډېر وخت راهیسې روانه ده، د اوربند ترلاسه کول اسانه کار نه دی او پر وړاندې یې ګڼې ننګونې شته.## [د سنګین ټپونه: د عبدالستار د کورنۍ ۱۷ غړي یوه شپه کې وژل شوي وو](https://www.bbc.com/pashto/articles/crlx580y87eo?at_campaign=githubrss)![د سنګین ټپونه: د عبدالستار د کورنۍ ۱۷ غړي یوه شپه کې وژل شوي وو](https://ichef.bbci.co.uk/ace/standard/240/cpsprodpb/3ff9/live/40596f70-ff59-11ef-8c3d-b7dcc7510cb1.jpg)_AP ۱۴۰۳ کب ۲۲, څلرنۍ ۱:۲۵:۵۸_د خپل خټین کور په انګړ کې یې د کیڼ لاس درې ګوتې پورته کړې او ویې ویل " کریمه د دومره میاشتو وه، د دریو میاشتو، کامله د نهو کلونو وه، عبیدالله جان څلور کلن و او ذین الله د اووه کالو و." د سنګین د ریګي کلي‌ اوسېدونکی عبدالستار د هغې پېښې کیسه کوي چې په یوه شپه کې یې د کورنۍ ۱۷ غړي په یوه توغندیز برید کې ووژل شول. دی وايي، خپله کورنۍ یې د خوندیتابه لپاره ان بل کلي‌ ته بیولې وه، خو مرګ پسې ورغی.## [سعودي او قطر ولې د سولې منځګړيتوب کوي؟](https://www.bbc.com/pashto/articles/c07z5r81kr4o?at_campaign=githubrss)![سعودي او قطر ولې د سولې منځګړيتوب کوي؟](https://ichef.bbci.co.uk/ace/standard/240/cpsprodpb/b46e/live/4cc08570-fdb8-11ef-b5c6-2785113aea78.jpg)_AP ۱۴۰۳ کب ۲۲, څلرنۍ ۶:۲۱:۲۲_سعودي او قطر د نړۍ په ځینو مهمو د سولې خبرو اترو کې د منځګړیتوب رول لوبولی دی. نو ولې دا دواړه ګاونډي هېوادونه د نړیوالو سولې په منځګړو اوښتي دي، او ایا دې د دواړو ترمنځ کومه سیالي یا شخړه رامنځته کړې ده؟## [هولي ۲۰۲۵: هند د رنګونو له جشن سره ژوندی کېږي](https://www.bbc.com/pashto/articles/cwynw0w99wgo?at_campaign=githubrss)![هولي ۲۰۲۵: هند د رنګونو له جشن سره ژوندی کېږي](https://ichef.bbci.co.uk/ace/standard/240/cpsprodpb/680d/live/cfb2c470-0092-11f0-a8b1-950887ddc6e5.jpg)_AP ۱۴۰۳ کب ۲۴, جمعه ۶:۰۲:۵۳_میلیونونه هندیان هولي؛ د رنګونو جشن لمانځي.
دا پسرلنی جشن پر بد د ښو بریا نمانځي او د ژمي پای ته رسېدل ښيي.
خلک اور بلوي، یو بل ته رنګونه او اوبه پاشي او د دې ځانګړې ورځې لپاره تیار شوي دودیز خواړه خوري.## [ستاسو د پخلنځي سپنج له باکتریاوو ډک دی - باید پرځای یې بورس وکاروئ؟ ](https://www.bbc.com/pashto/articles/cp3yz014938o?at_campaign=githubrss)![ستاسو د پخلنځي سپنج له باکتریاوو ډک دی - باید پرځای یې بورس وکاروئ؟ ](https://ichef.bbci.co.uk/ace/standard/240/cpsprodpb/b853/live/7b6030c0-005f-11f0-b50e-9d086302645f.jpg)_AP ۱۴۰۳ کب ۲۴, جمعه ۱:۰۱:۱۰_موږ سپنجونه د هغو لوښو د پاکولو لپاره کاروو چې خواړه پکې خورو، خو ستاسو د پخلنځي سپنج لوند او د خوړو د ټوټو ډک چاپېریال لري چې باکتریاوو ته د ودې لپاره مناسب دی. ایا باید د مینځلو بورس وکاروئ؟## [ایا د امریکا اقتصاد واقعاً د رکود پر لور روان دی؟](https://www.bbc.com/pashto/articles/c0rz4vpwnzko?at_campaign=githubrss)![ایا د امریکا اقتصاد واقعاً د رکود پر لور روان دی؟](https://ichef.bbci.co.uk/ace/standard/240/cpsprodpb/358e/live/1c671c00-ffce-11ef-a8b1-950887ddc6e5.jpg)_AP ۱۴۰۳ کب ۲۳, پينځنۍ ۵:۵۷:۴۴_ډونلډ ټرمپ د تېر کال ټاکنیزه مبارزه کې له امریکایانو سره ژمنه کړې وه چې د سوکالۍ یو نوی پړاو به پیلوي، خو د هغه د ولسمشرۍ له دوو میاشتو په تېرېدو اوس هغه یو څه متفاوت انځور وړاندې کوي.
د امریکا ولسمشر خبرداری ورکړی چې د بیو راکمول به ګران وي او مخکې له دې چې امریکا بېرته شتمنه کړي، خلک باید د یوې "کوچنۍ ګډوډۍ" لپاره چمتو وي. ایا ټرمپ د نړۍ تر ټولو لوی اقتصاد کې د رکود راوستلو پړاو کې دی؟## [ولې غیر مذهبي خلک روژه نیسي؟](https://www.bbc.com/pashto/articles/cpq2y29dq42o?at_campaign=githubrss)![ولې غیر مذهبي خلک روژه نیسي؟](https://ichef.bbci.co.uk/ace/standard/240/cpsprodpb/1917/live/a259e7e0-ffd6-11ef-8c3d-b7dcc7510cb1.jpg)_AP ۱۴۰۳ کب ۲۲, څلرنۍ ۲۳:۵۶:۱۲_ستاسو د روژې نیولو دلیل څه دی؟ ایا دا ستاسو د دین یو فرض دی؟ که دا ستاسو لپاره د عبادت او له خالق سره د نژدېوالي یو مهم پړاو دی؟ ښايي ځکه چې ستاسو کورنۍ به احساس وکړي چې که روژه و نه نیسئ، نو هغوی ستاسې په روزنه کې پاتې راغلي؟ یا دا چې رمضان ستاسو د کورنۍ یو دود دی چې نه‌غواړئ له لاسه یې ورکړئ؟ یا هم ځکه چې د نورو د قضاوت له وېرې نه‌غواړئ ښکاره روژه وخورئ؟## [ټرمپ وايي‌ د روسیې پرتله له اوکرایین سره معامله ډېره ګرانه ده](https://www.bbc.com/pashto/articles/cgl01n7x674o?at_campaign=githubrss)![ټرمپ وايي‌ د روسیې پرتله له اوکرایین سره معامله ډېره ګرانه ده](https://ichef.bbci.co.uk/ace/standard/240/cpsprodpb/fea6/live/f5351860-fbd8-11ef-9e61-71ee71f26eb1.jpg)_AP ۱۴۰۳ کب ۱۸, اونۍ ۴:۵۷:۱۱_د امریکا ولسمشر ډونالډ ټرمپ ویلي، د مسکو او کیېف ترمنځ د سولې خبرو د منځګړیتوب په هڅو کې "د روسیې پرتله له اوکرایین سره معامله ډېره ستونزمنه" ده.
ټرمپ د جمعې پر ورځ سپینه ماڼۍ کې خبریالانو ته وویل، امریکا "له روسیې سره ډېره ښه پر مخ ځي" او دا چې ښايي د کیېف پرتله "له مسکو سره معامله اسانه وي."
دا په داسې حال کې ده چې هغه تر دې څو ساعته ورمخکې ویلي وو، پر دې کلک غور کوي چې پر روسیې باندې له اوکرایین سره د اوربند یوې هوکړې ته تر رسېدو پورې د لویې کچې بندیزونه او تعرفې ولګوي.## [ولې امریکا له اوکرایین د لیتیمو په څېر منرالونه غواړي، په داسې حال کې چې خپل لري؟](https://www.bbc.com/pashto/articles/c30mq0r0502o?at_campaign=githubrss)![ولې امریکا له اوکرایین د لیتیمو په څېر منرالونه غواړي، په داسې حال کې چې خپل لري؟](https://ichef.bbci.co.uk/ace/standard/240/cpsprodpb/c78f/live/1f7577e0-f522-11ef-896e-d7e7fb1719a4.jpg)_AP ۱۴۰۳ کب ۱۴, درېنۍ ۱:۳۹:۲۳_ښاغلی ټرمپ په ځانګړي ډول د هغو مهمو منرالونو سره علاقه لري، چې د بېټرۍ او پرمختللو ټېکنالوژیو د تولید په برخه کې کارول کېږي، که څه هم د دې منرالونو لویه برخه د روسیې تر ولکې لاندې سیمو کې ده.## [د بلوچستان اورګاډي برید: چارواکي اورګاډي کې د سپرو د شمېر په اړه یوه خوله نه دي، ۴۵ تنه څه شول؟](https://www.bbc.com/pashto/articles/crkn865jkj3o?at_campaign=githubrss)![د بلوچستان اورګاډي برید: چارواکي اورګاډي کې د سپرو د شمېر په اړه یوه خوله نه دي، ۴۵ تنه څه شول؟](https://ichef.bbci.co.uk/ace/standard/240/cpsprodpb/5b8a/live/abebc6f0-012c-11f0-8c3d-b7dcc7510cb1.jpg)_AP ۱۴۰۳ کب ۲۵, اونۍ ۸:۳۸:۰۷_که څه هم پاکستاني پوځ د دې اعلان او ادعا خو وکړه چې پر جعفر اېکسپرېس اورګاډي برید د ۳۳ بریدګرو په وژلو سره پای ته رسېدلی خو تر اوسه په اورګاډي کې د سپرو کسانو د شمېر په اړه خبره ګونګه ده او بېلابېلو چارواکو ضد و نقیض شمېرې ورکړې دي.
دې پوښتنې راولاړې کړې دي چې په اورګاډي کې هغه ورځ څومره کسان ناست وو او که ورکړل شوې شمېرې سمې وي نو پاتې کسان اوس چیرې دي؟