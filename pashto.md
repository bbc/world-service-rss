# BBC News Pashto## [د ناټو د عمومي منشي خبرداری: "روسیه ښايي پنځو کلونو کې پر ناټو برید وکړي"](https://www.bbc.com/pashto/articles/c39pp0ej8d1o?at_medium=RSS&at_campaign=rss?at_campaign=githubrss)![د ناټو د عمومي منشي خبرداری: "روسیه ښايي پنځو کلونو کې پر ناټو برید وکړي"](https://ichef.bbci.co.uk/ace/ws/240/cpsprodpb/0d7c/live/bc67d610-d6bd-11f0-a892-01d657345866.jpg)_AP ۱۴۰۴ لیندۍ ۲۱, جمعه ۱:۲۴:۴۸_د شمالي اتلانټیک تړون 'ناټو' عمومي منشي ویلي چې روسیه ښايي په راتلونکو پنځو کلونو کې د دې تړون پر یوه غړي هېواد برید وکړي.
مارک روټه په جرمني کې د وینا پر مهال وویل روسیې "لا له وړاندې زموږ پر ټولنو خپله پټه جګړه ډېره کړې ده. موږ باید د داسې جګړې لپاره چمتو واوسو چې زموږ نیکونو او د هغوی نیکونو زغملې وه".
د هغه خبرې د لوېدیځو استخباراتي ادارو له هغو ورته څرګندونو سره ورته دي چې د روسیې د نیتونو په اړه یې کړي، خو مسکو یې ردوي او "بې‌دلیه وېره" یې بولي.## [کرېکټ: له ۱۹ کلنو د کم‌عمره ځوانانو د اسیا جام سیالۍ پیل شوې؛ افغانستان یې کوربتوب کوي](https://www.bbc.com/pashto/articles/c5yqq9e24yzo?at_medium=RSS&at_campaign=rss?at_campaign=githubrss)![کرېکټ: له ۱۹ کلنو د کم‌عمره ځوانانو د اسیا جام سیالۍ پیل شوې؛ افغانستان یې کوربتوب کوي](https://ichef.bbci.co.uk/ace/ws/240/cpsprodpb/d395/live/0bc6b6e0-d73b-11f0-93d2-8fe41819f724.jpg)_AP ۱۴۰۴ لیندۍ ۲۱, جمعه ۹:۳۴:۲۶_د افغانستان په کوربتوب متحدو عرب اماراتو کې له نوولس کلونو د کم عمره ځوانانو د ۲۰۲۵ کال اسیايي جام سیالۍ پیل شوې.
دا لومړی ځل دی چې افغانستان د تنکیو ځوانانو د یوه داسې معتبر او ګڼ هېوادیز جام کوربتوب کوي.
د دغه جام پر لومړۍ ورځ (اې) ګروپ پاکستان له مالیزیا او هند له متحدو عرب اماراتو سره لوبې لري.
د (بي)‌ ګروپ لوبې سبا ته دي چې افغانستان به پکې له بنګله دېش او سري‌لنکا له نیپال سره مخامخ شي.## [د سولې نوبل جایزې وینزویلایۍ ګټونکې له څو میاشتو پټ ژوند وروسته ناڅاپه اوسلو کې راښکاره شوه](https://www.bbc.com/pashto/articles/ce86gxz29gxo?at_medium=RSS&at_campaign=rss?at_campaign=githubrss)![د سولې نوبل جایزې وینزویلایۍ ګټونکې له څو میاشتو پټ ژوند وروسته ناڅاپه اوسلو کې راښکاره شوه](https://ichef.bbci.co.uk/ace/ws/240/cpsprodpb/728b/live/a8831a10-d64f-11f0-8e18-a1b229de0ac2.jpg)_AP ۱۴۰۴ لیندۍ ۲۱, جمعه ۸:۲۸:۲۴_د وینزویلا د اپوزیسیون مشرې ماریا کورینا ماچادو چې له میاشتو راهیسې پټه ده، بي‌بي‌سي ته ویلي "هغه خطرونه په سمه توګه" درک کوي، چې دې د سولې ‌نوبل جایزې تر لاسه کولو لپاره  ناروې ته د سفر بدل کې پر سر اخیستي.
ماچادو نیمه شپه اوسلو کې راڅرګنده شوه او د هوټل له برنډې یې خپلو ملاتړو ته لاسونه خورول.
دا له تېرې جنورۍ راهیسې لومړی ځل و چې هغه په عام محضر کې ولیدل شوه.
ماچادو دا پټ سفر داسې حال کې کړی، چې د وینزویلا حکومت یې پر سفرونو د بندیز په لګولو سره ګواښ کړی و، چې که نوموړې سفر وکړي،‌ نو فرارۍ به وګڼل شي.‌## [ولې د سپینو زرو بیه تر ټولو لوړې کچې ته رسېدلې ده؟](https://www.bbc.com/pashto/articles/crmdd3lk8m0o?at_medium=RSS&at_campaign=rss?at_campaign=githubrss)![ولې د سپینو زرو بیه تر ټولو لوړې کچې ته رسېدلې ده؟](https://ichef.bbci.co.uk/ace/ws/240/cpsprodpb/fbc2/live/49b12f40-d564-11f0-b37d-73b50db83de9.jpg)_AP ۱۴۰۴ لیندۍ ۲۱, جمعه ۵:۵۱:۰۲_د امریکا د مرکزي بانک له لوري د سود د کچې له کمېدو او د ټکنالوژۍ په صنعت کې د غوښتنې له زیاتېدو وروسته د سپینو زرو بیه تر ټولو لوړې کچې ته رسېدلې ده.## [ولې اسلام‌پال د احمد شرع له حکومته ناراضه دي؟](https://www.bbc.com/pashto/articles/c74118de7j8o?at_medium=RSS&at_campaign=rss?at_campaign=githubrss)![ولې اسلام‌پال د احمد شرع له حکومته ناراضه دي؟](https://ichef.bbci.co.uk/ace/ws/240/cpsprodpb/8d14/live/f56cf6b0-d6e1-11f0-a892-01d657345866.jpg)_AP ۱۴۰۴ لیندۍ ۲۰, پينځنۍ ۲۳:۰۷:۳۰_احمد شرع له واک ته رسېدو یو کال وروسته، د لوېدیځ له لوري د یو عمل‌پال ملګري په توګه پېژندل کېږي، له نوموړي او سازمان یې د ترهګرو له نوملړونو لرې کولو نیولې تر دې چې هغه واشنګټن، پاریس او نورو پلازمېنو ته وربولي. خو اسلام‌پالي ورځ تر بلې پرې بدګومانېږي؛ اصلي شخړه د شریعت، د "داعش" ضد ټلوالې او د سُنیانو د راتلونکي رول په اړه ده.## [د ملګرو ملتونو رپوټ: وسله والو ډلو د طالبانو حکومت ته جدي خطر نه دی جوړ کړی](https://www.bbc.com/pashto/articles/clydz48zy42o?at_medium=RSS&at_campaign=rss?at_campaign=githubrss)![د ملګرو ملتونو رپوټ: وسله والو ډلو د طالبانو حکومت ته جدي خطر نه دی جوړ کړی](https://ichef.bbci.co.uk/ace/ws/240/cpsprodpb/fa59/live/6b27ba10-d6ac-11f0-8c06-f5d460985095.jpg)_AP ۱۴۰۴ لیندۍ ۲۰, پينځنۍ ۱۶:۱۱:۲۰_د ملګرو ملتونو په هغه رپوټ کې چې تېره ورځ د دې سازمان امنیت شورا ته وړاندې شو، راغلي چې د تېرې اګست میاشتې له لومړۍ نېټې بیا د اکتوبر تر ۳۱مې پورې دوی په افغانستان کې د خوندیتوب او امنیت په هکله یې د ۲۷۳۷ پېښو رپوټونه ثبت کړي، چې د پروسږ ۲۰۲۴ کال همدې مودې پرتله ۱۴ اعشاریه اووه سلنه زیاتوالی ښيي.
په رپوټ کې ویل شوي، د اکست میاشتې له لومړۍ نېټې بیا د اکتوبر میاشتې تر ۳۱مې پورې په افغانستان کې د طالبانو حکومت وسله والو مخالفو ډلو د هېواد پر خاوره د کنټرول په لړ کې د دوی پر وړاندې هېڅ پام وړ ګواښ نه دی رامنځته کړی.## [ "عالمانو شورا" پرېکړه: له افغانستانه بهر هېڅ افغان د "نظامي‌ فعالیت" جواز نه لري](https://www.bbc.com/pashto/articles/c4g57en76zno?at_medium=RSS&at_campaign=rss?at_campaign=githubrss)![ "عالمانو شورا" پرېکړه: له افغانستانه بهر هېڅ افغان د "نظامي‌ فعالیت" جواز نه لري](https://ichef.bbci.co.uk/ace/ws/240/cpsprodpb/ba89/live/59e40700-d5f7-11f0-9fb5-5f3a3703a365.jpg)_AP ۱۴۰۴ لیندۍ ۱۹, څلرنۍ ۱۸:۴۶:۳۷_په کابل کې سلګونه دیني عالمانو چې د افغانستان له بېلابېلو ولایتونو راټول شوي وو، په یوه پرېکړه لیک کې ویلي چې "هېڅ افغان" اجازه نه لري چې له افغانستانه بهر جګړو کې برخه واخلي.
دې ناسته ته چې د طالبانو حکومت په نوښت جوړه شوې وه، د طالبانو حکومت د سترې محکمې مشر مولوي عبدالحکیم حقاني، د امربالمعروف وزیر محمد خالد حنفي او د لوړو زدکړو وزیر ندا محمد ندیم په ګډون ځینې نور لوړ پوړي طالب چارواکي هم ورغلي وو.‌## [د طالبانو حکومت ځينو مخالفو څېرو د امنیت شورا په ملاتړ د 'هر اړخیزې سولې' لپاره د مذاکراتو غوښتنه کړې](https://www.bbc.com/pashto/articles/cx2eynn3wrxo?at_medium=RSS&at_campaign=rss?at_campaign=githubrss)![د طالبانو حکومت ځينو مخالفو څېرو د امنیت شورا په ملاتړ د 'هر اړخیزې سولې' لپاره د مذاکراتو غوښتنه کړې](https://ichef.bbci.co.uk/ace/ws/240/cpsprodpb/c467/live/67fb36f0-d567-11f0-8c06-f5d460985095.jpg)_AP ۱۴۰۴ لیندۍ ۱۹, څلرنۍ ۵:۰۸:۲۱_د طالبانو حکومت مخالفو سياسي څېرو د افغانستان د کړکېچ حل لپاره د ملګرو ملتونو امنيت شورا په ملاتړ د سولې د خبرو اترو غوښتنه کړې ده. د افغانستان د یو شمېر سیاسي مشرانو لکه عبدالرشيد دوستم، عطا محمد نور، محمد محقق، محمد یونس قانوني، سرور دانش، محمد حنيف اتمر، عمر داودزي، تادين خان اڅکزي، سيمين بارکزي، راحلې دوستم تر څنګ له هېواده بهر يو شمېر نورو سياسي څېرو په دې انلاین غونډه کې ګډون درلود.## [اسټراليا کې پر ماشومانو د ټولنيزو رسنيو بنديز: دا کار څومره شونی او ګټور دی؟](https://www.bbc.com/pashto/articles/cqxq3r29gg7o?at_medium=RSS&at_campaign=rss?at_campaign=githubrss)![اسټراليا کې پر ماشومانو د ټولنيزو رسنيو بنديز: دا کار څومره شونی او ګټور دی؟](https://ichef.bbci.co.uk/ace/ws/240/cpsprodpb/2bf7/live/75176520-d1a2-11f0-9fb5-5f3a3703a365.jpg)_AP ۱۴۰۴ لیندۍ ۱۹, څلرنۍ ۳:۲۴:۰۰_اسټراليا د چهارشنبې په ورځ (۱۰ ډسمبر) له ۱۶ کلونو کم عمره ځوانانو له خوا د ټولنيزو رسنيو په کارولو بنديز پلی کړ. اسټرالیا وايي که کوم پلټفارم لکه فېسبوک، يوټيوب، اېنستګرام، اېکس او نور له دغه امر سرغړونه وکړي ۳۳ ميليونه ډالر به جريمه کېږي. اسټراليا لومړنی هېواد شو چې پر سترو ټولنيزو شبکو یې دا ډول بنديز ولګاوه. حکومت وايي له دې کار یې موخه د ماشومانو خونديتوب دی.