# BBC News Pashto## [نتنیاهو وايي، اسرائيل به د ټولو یرغملو د خوشي کولو لپاره خبرې پیل کړي](https://www.bbc.com/pashto/articles/crlz1xn9zr3o?at_medium=RSS&at_campaign=rss?at_campaign=githubrss)![نتنیاهو وايي، اسرائيل به د ټولو یرغملو د خوشي کولو لپاره خبرې پیل کړي](https://ichef.bbci.co.uk/ace/ws/240/cpsprodpb/3b53/live/7082c100-7ed0-11f0-a34f-318be3fb0481.jpg)_AP ۱۴۰۴ زمری ۳۰, پينځنۍ ۲۱:۰۰:۲۲_د اسرائيل لومړي وزیر بنیامین نتنیاهو ویلي‌، د ټولو یرغملو د خوشي کولو او په غزه کې د جګړې د پای ته رسولو لپاره یې "اسرائيلو ته د منلو وړ" شرایطو پر بنسټ د مذاکراتو د پیلولو لارښوونه کړې.
نتنیاهو نن پنجشنبه (اګست ۲۱ / زمری ۳۰)‌ خپلو ځواکونو ته ویلي چې له کورني او بهرني‌ مخالفت سرسره یې کابینې هم د غزې ښار د بشپړې ولکې لپاره د پراخ برید پلانونه تصویب کړي دي.
د یادولو ده چې حماس تېره دوشنبه د قطري او مصري منځګړو له ۶۰ ورځني اوربند سره هوکړه وکړه چې د قطر په وینا، په غزه کې د پاتې نیمايي شمېر یرغملو خوشي کول پکې شامل دي.‌## [له کترینا تر ایرین: د تاریخ تر ټولو سخت توپانونه](https://www.bbc.com/pashto/articles/c3v36q4ypgzo?at_medium=RSS&at_campaign=rss?at_campaign=githubrss)![له کترینا تر ایرین: د تاریخ تر ټولو سخت توپانونه](https://ichef.bbci.co.uk/ace/ws/240/cpsprodpb/d416/live/28f25b80-7e84-11f0-ab3e-bd52082cd0ae.jpg)_AP ۱۴۰۴ زمری ۳۱, جمعه ۵:۳۴:۳۱_د امریکا په جنوب لوېدیځه لوزیانا سیمه کې شاوخوا شل کاله مخکې د کترینا په نوم یو توپان راغلی و چې ۱۸۳۳ تنه یې ووژل او داسې یو ناورین یې رامنځ‌ته کړ چې د چا په خوا او خاطر کې هم نه و. دا توپان د ۲۰۰۵ کال د اګست پر ۲۹ نېټه راغی چې د دغه ښار ډېره برخه یې تر اوبو لاندې کړه او خلک یې له برېښنا، خوړو او سرپناه بې برخې کړل.
هغه مهال د وېنډي سیبرین په نوم یوې ښځې بي‌بي‌سي ته ویلي وو، "زما ښار نیو اورلینز په بشپړ ډول له منځه لاړ. په نیو اورلینز کې زما ژوند اوس پای ته رسېدلی او زه باید هر څه له سره پیل کړم."
په دې کې هېڅ شک نه شته چې کترینا توپان د امریکا په تاریخ کې له تر ټولو بدو افتونو و چې دغه هېواد یې وځاپه. دلته موږ د عکسونو پر مټ 'کترینا' توپان او په تاریخ کې ځينو نورو زورورو او ویجاړوونکو توپانونو ته بیاکتنه کوو.## [له چین سره د افغانستان نښلولو خوب ریښتیا کېږي؟](https://www.bbc.com/pashto/articles/c8905ddzelwo?at_medium=RSS&at_campaign=rss?at_campaign=githubrss)![له چین سره د افغانستان نښلولو خوب ریښتیا کېږي؟](https://ichef.bbci.co.uk/ace/ws/240/cpsprodpb/bb49/live/1433a9e0-7e7c-11f0-ab3e-bd52082cd0ae.jpg)_AP ۱۴۰۴ زمری ۳۰, پينځنۍ ۱۶:۱۸:۱۷_د لومړي ځل لپاره کابل د چین او پاکستان د بهرنیو چارو وزیرانو د درې اړخیزې غونډې کوربتوب کوي .د چین د بهرنیو چارو وزیر له یوه سړک او یوه کمربند شبکې سره د افغانستان پر نښلولو خبرې کړې دي. له چین سره د ځمکې له لارې د افغانستان نښلول د طالبانو د حکومت او د پرځېدلي افغان جمهوریت ګډ خوب دی.
امیر خان متقي د چین د بهرنیو چارو وزیر وانګ یي سره په غونډه کې وویل چې له دغه هېواد سره د افغانستان د سوداګرۍ حجم "یو میلیارد ډالرو" ته رسیدلی او "هیله لري چې په نږدې راتلونکي کې به پام وړ زیات شي. "## [د هرات پېښې نیمايي قربانیان کورنیو ته سپارل شوي، د نورو د پېژندنې هڅې روانې دي](https://www.bbc.com/pashto/articles/c80dmge4dp5o?at_medium=RSS&at_campaign=rss?at_campaign=githubrss)![د هرات پېښې نیمايي قربانیان کورنیو ته سپارل شوي، د نورو د پېژندنې هڅې روانې دي](https://ichef.bbci.co.uk/ace/ws/240/cpsprodpb/d512/live/c34c6e60-7e8d-11f0-a34f-318be3fb0481.jpg)_AP ۱۴۰۴ زمری ۳۰, پينځنۍ ۱۲:۵۳:۳۶_کابل کې د سردار محمد داود خان پوځي روغتون چارواکي وايي د هرات ترافیکي پېښې د قربانیانو نیمایي جسدونه د هغوی کورنیو او خپلوانو ته سپارل شوي او د پاتې نورو د پېژندګلوۍ هڅې د یوه ټاکل شوي کمیسون له لارې کېږي.
د دغه روغتون مشر ډاکټر محمد طاهر احرار د پنجشنبې پر سهار ( د اګسټ۲۱مه) بي بي سي ته وویل تېره ورځ له هراته ټول مړي کابل ته لېږدول شوي چې د ښځو او ماشومان په ګډن ۷۷ کسان وو.## [ایا لمر ضد کریم په سمه توګه کاروئ؟](https://www.bbc.com/pashto/articles/c4g7xwze00xo?at_medium=RSS&at_campaign=rss?at_campaign=githubrss)![ایا لمر ضد کریم په سمه توګه کاروئ؟](https://ichef.bbci.co.uk/ace/ws/240/cpsprodpb/7aac/live/62605940-21a4-11f0-9060-674316cb3a1f.jpg)_AP ۱۴۰۴ زمری ۳۰, پينځنۍ ۱۰:۰۰:۲۹_د لمر وړانګې سرطان پیدا کوي - دلته په دې تړاو له متخصصانو اورو چې څنګه ترې ځان وساتو.‌
د لمر ضد کریم کارول په پراخه کچه د خپلې روغتیا ساتنې لپاره یوه تر ټولو غوره لار ګڼل کېږي.‌
د مېلانوما پوستکي سرطان تر ۸۰ سلنې ډېرې پېښې د لمر د وړانګو په وسیله د پوستکي سوځېدو له کبله رامنځته کېږي او دا شمېره کال په کال مخ په لوړېدو دی. اټکل دا دی چې هر کال ټوله نړۍ کې د پوستکي سرطان یو نیم میلیون نوي پېښې ثبتېږي او دا چې دا شمېر به تر ۲۰۴۰ کال پورې نیم په نیمه (۵۰ سلنه) نور هم لوړ شي.## [ډونلډ ټرمپ په رښتیا څو جګړې پای ته رسولي؟](https://www.bbc.com/pashto/articles/c20640xdzx2o?at_medium=RSS&at_campaign=rss?at_campaign=githubrss)![ډونلډ ټرمپ په رښتیا څو جګړې پای ته رسولي؟](https://ichef.bbci.co.uk/ace/ws/240/cpsprodpb/2625/live/38ba5ca0-7ddc-11f0-ab3e-bd52082cd0ae.png)_AP ۱۴۰۴ زمری ۳۰, پينځنۍ ۸:۰۴:۱۹_په داسې وخت کې چې د امریکا ولسمشر ډونالډ ټرمپ د روسیې او اوکرایین ترمنځ د جګړې د پای ته رسولو په هڅو بوخت دی، هغه ډېر کله د خپلې دوهمې دورې ولسمشرۍ په جریان کې د سولې اړوند خبرو اترو کې د خپل بریالیتوب په اړه خبرې کوي.
د اګسټ په ۱۸مه، سپینه ماڼۍ کې د یوې غونډې پر مهال هغه ادعا وکړه چې "ما ۶ جګړې پای ته رسولې دي ... او دا ټولې هوکړې مې د اوربند لفظ له کارولو پرته کړې دي."## [ د بونېر سېلابونه: هغه ښوونکی چې نور خلک یې وژغورل خو ځان یې وبایله](https://www.bbc.com/pashto/articles/c3dpz17811ro?at_medium=RSS&at_campaign=rss?at_campaign=githubrss)![ د بونېر سېلابونه: هغه ښوونکی چې نور خلک یې وژغورل خو ځان یې وبایله](https://ichef.bbci.co.uk/ace/ws/240/cpsprodpb/3d34/live/7c2088d0-7d09-11f0-ab3e-bd52082cd0ae.png)_AP ۱۴۰۴ زمری ۲۹, څلرنۍ ۱۴:۵۰:۰۸_محمد اعجاز  د خیبرپښتونخوا د بونېر سیمې د بشونۍ کلي هغه اوسېدونکی دی چې د ظهور رحمان په مرسته د جمعې ورځې له سېلابونو ژوندی پاتی شوی دی.
سیمه ییز ښوونکي ظهور رحمان پر محمد اعجاز سربېره خپل نور کلیوال هم له سېلابه وژغورل، خو خپله دی یې یووړ.
ځوان ظهور رحمان له بشونۍ کلي څخه څو کیلو متره لرې په یوه ځايي ښوونځي کې ښوونکی او د الخدمت خیریه بنسټ رضاکاره غړی و.## [د هېرو شویو 'کلا': د رواني درملنې هغه مرکز چې ښځې په کې د تړلو دروازو تر شا ژوند کوي](https://www.bbc.com/pashto/articles/cedvgwj0gqzo?at_medium=RSS&at_campaign=rss?at_campaign=githubrss)![د هېرو شویو 'کلا': د رواني درملنې هغه مرکز چې ښځې په کې د تړلو دروازو تر شا ژوند کوي](https://ichef.bbci.co.uk/ace/ws/240/cpsprodpb/0a19/live/b12ab430-7dd4-11f0-83cc-c5da98c419b8.jpg)_AP ۱۴۰۴ زمری ۲۹, څلرنۍ ۱۴:۴۸:۴۵_د افغانستان پلازمېنې کابل په لوېدیځ کې د یوې غونډۍ په لوړو کې د اغزن تار او پولادي دروازې شا ته، دا یو داسې ځای دی چې لږ خلک یې په اړه خبرې کوي او آن کمو خلکو لیدلی دی.
د رواني درملنې دا مرکز، چې د افغان سرې میاشتې له خوا اداره کېږي، د هېواد په کچه د روانې درملنې د ګوتو په شمېر له مرکزونو یو دی،‌ چې په کې د افغان مېرمنو د روان درملنه کېږي.
ځایي خلک دغه مرکز "کلا" بولي.