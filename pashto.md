# BBC News Pashto## [امریکا: اسرائيل سره د لوېدیځې غاړې تړل به په غزه کې د اوربند پلان وګواښي](https://www.bbc.com/pashto/articles/c70jzjy4r9ko?at_medium=RSS&at_campaign=rss?at_campaign=githubrss)![امریکا: اسرائيل سره د لوېدیځې غاړې تړل به په غزه کې د اوربند پلان وګواښي](https://ichef.bbci.co.uk/ace/ws/240/cpsprodpb/5282/live/5d71e500-b021-11f0-ba75-093eca1ac29b.jpg)_AP ۱۴۰۴ لړم ۲, جمعه ۱:۰۶:۳۵_د امریکا مرستیال ولسمشر جې‌ډي وېنس او د بهرنیو چارو وزیر مارکو روبیو د اسرائيل پارلمان پر هغه ګام نیوکه کړې چې د یوه قانون په تصویب سره اشغال شوې لوېدیځه غاړه د اسرائيل په خاوره پورې تړي یا ضمیمه کوي.
د چهارشنبې په ورځ د اسرائيلو په 'کنېسټ' (پارلمان) کې ښي اړخه سیاستوالو د یوه سبمولیک ګام په ترڅ کې هغه لایحه په لومړني ډول تصویب کړه چې پر اشغال شوې لورېدیځه غاړه د اسرائيل واکمنۍ او پرې د اسرائيل قانون پلي کېدا ته لار برابروي.## [اروپايي ټولنې د اوکرايين د مالي ملاتړ ژمنه وکړه خو د روسیې کنګل شوو شتمنیو له ورکولو یې ډډه کړې](https://www.bbc.com/pashto/articles/c8x18lejn5jo?at_medium=RSS&at_campaign=rss?at_campaign=githubrss)![اروپايي ټولنې د اوکرايين د مالي ملاتړ ژمنه وکړه خو د روسیې کنګل شوو شتمنیو له ورکولو یې ډډه کړې](https://ichef.bbci.co.uk/ace/ws/240/cpsprodpb/1319/live/e031a8b0-b092-11f0-b2a1-6f537f66f9aa.jpg)_AP ۱۴۰۴ لړم ۲, جمعه ۴:۳۷:۱۲_د اروپايي ټولنې مشرانو هوکړه کړې چې راتلونکي دوه کاله د اوکرايين "مالي اړتیاو" په پوره کولو کې مرسته وکړي. خو د دغه هېواد د دفاعي بودیجې د تمویلولو لپاره یې د روسیې د کنګل شوو میلیاردونو یورو له خوشې کولو ډډه وکړه.‌
په بلجیم کې د روسیې له کنګل شوو شتمنیو د ۱۴۰ میلیارد یورو (۱۲۲ میلیارد پونډو) د کارولو پرېکړه هم وروسته له هغه د روان کال تر دسمبره وځنډول شوه چې بلجیم یې په اړه اندېښنه په ډاګه کړه.
دا پر روسیې د بندیزونو یو بل جنجالي ګام دی چې دا ټلواله یې په تېرو بندیزونو برسېره پر کریملېن لګوي. وروستی اقدام د تېرې پنجشنبې د ورځې و چې د روسیې د تېلو دوه لوی شرکتونه پکې په نښه او بندیزونه پرې ولګول شول.## [د بشر حقونو څار سازمان: طالبانو افغانستان کې د رسنیو ازادي تر پښو لاندې کړې](https://www.bbc.com/pashto/articles/c07m8gnrlzlo?at_medium=RSS&at_campaign=rss?at_campaign=githubrss)![د بشر حقونو څار سازمان: طالبانو افغانستان کې د رسنیو ازادي تر پښو لاندې کړې](https://ichef.bbci.co.uk/ace/ws/240/cpsprodpb/c3c4/live/a12fcbb0-afde-11f0-aa13-0b0479f6f42a.jpg)_AP ۱۴۰۴ لړم ۱, پينځنۍ ۱۵:۴۱:۰۶_د بشر حقونو د څار سازمان په یوه تازه راپور کې ویلي چې په ۲۰۲۱ کې پر افغانستان د طالبانو له بیا واکمنېدو راهیسې د طالبانو حکومت د مطبوعاتو ازادي تر پښو لاندې کړې او د هېواد رسنۍ یې "له منځه وړې" دي، "خبریالان د نیولو او شکنجې له ګواښ سره مخامخ دي؛ په جلا وطنۍ کې خبریالان د جبري ستنېدو له خطر سره مخامخ دي".
دغه سازمان وايي، طالبانو په تېره څلور کلنه واکمنۍ کې افغانستان کې پر پاتې خبریالانو او رسنیو څار او سانسور ډېر کړی، د دوی له پالیسو سرغړوونکي یا پرې ګوتنیوونکي خبریالان مجازات کوي.## [ د طالبانو له زندانه پټې ټیلیفوني اړیکې او د مینې کیسه ](https://www.bbc.com/pashto/articles/cpv1r4xrr9go?at_medium=RSS&at_campaign=rss?at_campaign=githubrss)![ د طالبانو له زندانه پټې ټیلیفوني اړیکې او د مینې کیسه ](https://ichef.bbci.co.uk/ace/ws/240/cpsprodpb/55dd/live/7ba3d2d0-b00e-11f0-b2a1-6f537f66f9aa.png)_AP ۱۴۰۴ لړم ۱, پينځنۍ ۱۵:۰۹:۳۹_کله چې  د ۲۰۲۱ کال په اګست کې کابل د طالبانو لاس ته ولوېد، نړیوالو د ګډوډۍ داسې صحنې هم ولیدې چې ګڼ شمېر افغانان د تېښتې په هڅه کې د هوايي ډګر پر لور روان وو. 
بل لور د امریکا پلازمېنه واشنګټن کې د امریکايي ځواکونو د طبي پرسونل یوه کارکوونکي سرتېري روف ساپي پټه هڅه پیل کړه، هڅه یې دا وه چې  له هغو ملګرو او همکارانو سره مرسته وکړي چې په افغانستان کې ایسار پاتې وو او له هغه ځایه یې وباسي.## [اروپا ته ناقانونه کډوالي: فرانسه یې مخه نیسي؟ ](https://www.bbc.com/pashto/articles/c993pn2m8n3o?at_medium=RSS&at_campaign=rss?at_campaign=githubrss)![اروپا ته ناقانونه کډوالي: فرانسه یې مخه نیسي؟ ](https://ichef.bbci.co.uk/ace/ws/240/cpsprodpb/03ae/live/07713f40-b006-11f0-ba75-093eca1ac29b.jpg)_AP ۱۴۰۴ لړم ۱, پينځنۍ ۱۳:۲۹:۰۵_بي بي سي ته ګڼو سرچینو ویلي، فرانسه له خپلې هغې وروستۍ ژمنې شا ته کېږي چې له مخې یې له انګلیس چینل څخه د کوچنیو کښتيو د اوښتو د درولو لپاره به په سمندر کې په زور مداخله کوي.
شواهد ښيي چې د فرانسې اوسنی سیاسي کړکېچ تر یوې اندازې د دې کار لامل شوی، خو دا به د دې مسلې د حل لپاره د بریتانیا حکومت هڅو ته یو ګوزار وي.
په ورته وخت کې، ډنکرک بندر ته نژدې له کاناله نژدې هره ورځ په خطرناکه توګه له ګڼې ګوڼې ډکې کښتۍ له ساحله وځي.## [اروپايي ټولنې د اوکرايين د مالي ملاتړ ژمنه وکړه خو د روسیې کنګل شوو شتمنیو له ورکولو یې ډډه کړې](https://www.bbc.com/pashto/articles/c8x18lejn5jo?at_medium=RSS&at_campaign=rss?at_campaign=githubrss)![اروپايي ټولنې د اوکرايين د مالي ملاتړ ژمنه وکړه خو د روسیې کنګل شوو شتمنیو له ورکولو یې ډډه کړې](https://ichef.bbci.co.uk/ace/ws/240/cpsprodpb/1319/live/e031a8b0-b092-11f0-b2a1-6f537f66f9aa.jpg)_AP ۱۴۰۴ لړم ۲, جمعه ۴:۳۷:۱۲_د اروپايي ټولنې مشرانو هوکړه کړې چې راتلونکي دوه کاله د اوکرايين "مالي اړتیاو" په پوره کولو کې مرسته وکړي. خو د دغه هېواد د دفاعي بودیجې د تمویلولو لپاره یې د روسیې د کنګل شوو میلیاردونو یورو له خوشې کولو ډډه وکړه.‌
په بلجیم کې د روسیې له کنګل شوو شتمنیو د ۱۴۰ میلیارد یورو (۱۲۲ میلیارد پونډو) د کارولو پرېکړه هم وروسته له هغه د روان کال تر دسمبره وځنډول شوه چې بلجیم یې په اړه اندېښنه په ډاګه کړه.
دا پر روسیې د بندیزونو یو بل جنجالي ګام دی چې دا ټلواله یې په تېرو بندیزونو برسېره پر کریملېن لګوي. وروستی اقدام د تېرې پنجشنبې د ورځې و چې د روسیې د تېلو دوه لوی شرکتونه پکې په نښه او بندیزونه پرې ولګول شول.## [ایا راتلونکی ځیرک ژوند به پوه شي چې انسانان کله هم موجود وو؟](https://www.bbc.com/pashto/articles/cr432d14xgeo?at_medium=RSS&at_campaign=rss?at_campaign=githubrss)![ایا راتلونکی ځیرک ژوند به پوه شي چې انسانان کله هم موجود وو؟](https://ichef.bbci.co.uk/ace/ws/240/cpsprodpb/88ce/live/9845bcb0-aff9-11f0-b2a1-6f537f66f9aa.jpg)_AP ۱۴۰۴ لړم ۱, پينځنۍ ۱۶:۵۰:۲۷_موږ انسانان له پخوا راهیسې د تېر وخت په اړه تل لېواله پاتې شوي یوو.
موږ د ځمکې له ژورو بې شمېره فوسیلونه (د پخوانیو ژوو یا نباتاتو پاتې شوني) راایستلي دي - دا د ځمکې د ۴،۵ میلیارده کلن تاریخ پاتې شوني دي او موږ ته دا ښيي چې پخوانیو ژويو د انسان له راپیدا کېدو ډېر مخکې څنګه ژوند کاوه.
خو که موږ خپله له پوپنا کېدو سره مخامخ شو او میلیونونه کاله وروسته نور هوښیار ژوي یا هوښیار مخلوقات راښکاره شي، ایا هغوی به پوه شي چې موږ کله هم موجود وو؟ او زموږ تمدن به څنګه و؟## [ "نه مې غوښتل خلک ووایي، ښځې تېروتنه وکړه"](https://www.bbc.com/pashto/articles/cq83yx59p9jo?at_medium=RSS&at_campaign=rss?at_campaign=githubrss)![ "نه مې غوښتل خلک ووایي، ښځې تېروتنه وکړه"](https://ichef.bbci.co.uk/ace/ws/240/cpsprodpb/3c2a/live/078c3f40-ae6f-11f0-b2a1-6f537f66f9aa.jpg)_AP ۱۴۰۴ لړم ۱, پينځنۍ ۹:۴۱:۴۲_دا هغه ستورمزلې وه چې په وړاندې یې خنډونه مات کړل او مخته لاړه.
ایلین کولینز تاریخ جوړ کړ ځکه چې د یوې ښځې په توګه لومړنۍ هغه وه چې یوه فضايي بېړۍ یې چلوله او قومانده یې ورکوله، خو د هغې پر حیرانوونکو لاسته راوړنو سربېره، هر څوک د هغې له نامه سره اشنا نه دي.
اوس د ( فضايي ښځې یا Spacewoman) په نوم یو بشپړ اوږد مستند فلم، چې د هغې د مخکښ کاري مسلک کیسه کوي، داسې ښکاري چې دا حالت بدلوي.## [څنګه مو په بدن کې د هورمونونو تولید ذهن کنټرولوي؟](https://www.bbc.com/pashto/articles/cq6z232n5dyo?at_medium=RSS&at_campaign=rss?at_campaign=githubrss)![څنګه مو په بدن کې د هورمونونو تولید ذهن کنټرولوي؟](https://ichef.bbci.co.uk/ace/ws/240/cpsprodpb/ec8c/live/b85bcbc0-a9af-11f0-b2a1-6f537f66f9aa.jpg)_AP ۱۴۰۴ لړم ۱, پينځنۍ ۱۰:۲۳:۳۷_هورمونونه زموږ د بدن په سم ډول فعالیت کولو کې مهمه ونډه لري. خو کېدی شي پر مزاج او ذهني روغتیا مو ژور او کله نا کله ان منفي اغېزه هم وکړي.  
موږ ټول غواړو فکر وکړو چې زموږ احساسات او عواطف زموږ تر کنټرول لاندې دي، خو ایا دا په رښتیا همداسې ده؟
ساینسپوهان له ډېر پخوا راهیسې پر دې پوهېږي چې هغه کیمیاوي پیغام رسونکي مواد چې نیوروټرانسمیټرز بلل کېږي، زموږ پر ماغزه اغېز لري.
خو اوس نورې څېړنې کوي او غواړي پ