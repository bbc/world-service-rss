# BBC News Pashto## [د امریکا په برون پوهنتون کې ډزې: دوه تنه وژل شوي او اته نور ټپيان دي](https://www.bbc.com/pashto/articles/c62dng0q5ngo?at_medium=RSS&at_campaign=rss?at_campaign=githubrss)![د امریکا په برون پوهنتون کې ډزې: دوه تنه وژل شوي او اته نور ټپيان دي](https://ichef.bbci.co.uk/ace/ws/240/cpsprodpb/bc4f/live/18f40f60-d895-11f0-b67b-690eb873de1b.jpg)_AP ۱۴۰۴ لیندۍ ۲۳, يونۍ ۲:۳۳:۰۹_په امریکا کې يوه وسله وال د دغه هېواد په شمال ختيځ ايالت روډ ايلنډ په برون پوهنتون کې پر محصلينو ډزې کړې چې په ترڅ کې دوه تنه وژل شوي او څو تنه نور ټپيان دي. په اعلاميه کې راغلي چې روغتون ته د امنيتي اندېښنو له کبله په تګ او راتګ بنديز لګول شوی خو وايي "بېړني ناروغان مني". ځايي ښاروال د وژل شويو شمېر دوه تنه ښودلی او وايي اته تنه نور ټپيان او روغتون ته لېږدول شوي دي.## ["داعش په سوريه کې دوه امریکايي پوځيان او يو ژباړن وژلی"](https://www.bbc.com/pashto/articles/c865v1yx9v8o?at_medium=RSS&at_campaign=rss?at_campaign=githubrss)!["داعش په سوريه کې دوه امریکايي پوځيان او يو ژباړن وژلی"](https://ichef.bbci.co.uk/ace/ws/240/cpsprodpb/0115/live/90292c00-d886-11f0-a8dc-93c15fe68710.jpg)_AP ۱۴۰۴ لیندۍ ۲۳, يونۍ ۰:۴۹:۳۶_د امریکا پوځ وايي په سوریه کې د داعش د يوه وسله وال په بريد کې دوه امریکايي پوځيان او یو ملکي امریکايی ژباړن وژل شوي دي. په دې برید کې دری نور سرتېري ټپيان شوې دي. وسله وال بریدګر هم "په ډزو وژل شوی" دی. د امریکا ولسمشر ډونلډ ټرمپ پر ټولنيزو رسنيو لیکلي چې دا د امریکا او سوريې پر وړاندې د "داعش برید" و چې په وینا یې "ډېر جدي غچ" به ورسره مل وي.## [د طالبانو حکومت د تهران په ناسته کې ګډون نه کوي؛ ایران: دا د افغانستان او پاکستان د ترینګلتیا په اړه نه ده](https://www.bbc.com/pashto/articles/cn5l6we1y02o?at_medium=RSS&at_campaign=rss?at_campaign=githubrss)![د طالبانو حکومت د تهران په ناسته کې ګډون نه کوي؛ ایران: دا د افغانستان او پاکستان د ترینګلتیا په اړه نه ده](https://ichef.bbci.co.uk/ace/ws/240/cpsprodpb/b38f/live/12fba150-d81c-11f0-ae10-578153bc9476.jpg)_AP ۱۴۰۴ لیندۍ ۲۲, اونۍ ۱۵:۵۷:۳۹_د طالبانو د حکومت د بهرنیو چارو وزارت وايي، د دوی استازي به د تهران په ناسته کې ګډون ونه کړي. د طالبانو د حکومت د بهرنیو چارو وزارت د اطلاعاتو او عامه اړیکو مشر بي‌بي‌سي ته وویل، د افغانستان په اړه د سیمې د هېوادونو د ځانګړو استازو په هغه ناسته کې، چې په تهران کې جوړېږي او"افغانستان ته هم بلنه ورکړل شوې ده" خو کابل به په دې ناسته کې ګډون ونه کړي.## [افغانستان ته د پاکستاني درملو پر وارداتو بندیز: ځای به یې کوم هېوادونه ډکوي؟](https://www.bbc.com/pashto/articles/cn09rp8pygwo?at_medium=RSS&at_campaign=rss?at_campaign=githubrss)![افغانستان ته د پاکستاني درملو پر وارداتو بندیز: ځای به یې کوم هېوادونه ډکوي؟](https://ichef.bbci.co.uk/ace/ws/240/cpsprodpb/095c/live/831b0690-d503-11f0-9fb5-5f3a3703a365.jpg)_AP ۱۴۰۴ لیندۍ ۲۲, اونۍ ۱۱:۰۵:۱۱_د کوم هېواد دوا ده؟ دا له درملتونه د نسخې په لاسو ناروغانو له مهمو پوښتنو ده. بې ځایه هم نه ده.
ځکه چې له کلونو راهیسې په افغانستان کې خلک د دارو درملو د تولیدوونکي هېواد په رویت قضاوت کوي چې آیا دوا ښه ده کنه.
د افغانستان دارو درملو په بازارونو کې بدلون وروسته له هغه پلی کېږي چې پر پاکستانۍ دوا د طالبانو حکومت د لومړي وزیر اقتصادي مرستیال ملا عبدالغني برادر له خوا د بندیز ضرب الاجل رانژدې کېدونکی دی.## [پاکستاني چارواکو په چمن کې د ایسارو سوداګریزو مالونو او لاریو 'د خوندیتوب ډاډ ورکړ'](https://www.bbc.com/pashto/articles/cn98zl8r1r4o?at_medium=RSS&at_campaign=rss?at_campaign=githubrss)![پاکستاني چارواکو په چمن کې د ایسارو سوداګریزو مالونو او لاریو 'د خوندیتوب ډاډ ورکړ'](https://ichef.bbci.co.uk/ace/ws/240/cpsprodpb/3fcf/live/b6606560-d81c-11f0-aae2-2191c0e48a3b.jpg)_AP ۱۴۰۴ لیندۍ ۲۲, اونۍ ۱۳:۰۶:۱۵_د پاکستان له بلوچستان ایالته رسېدلي رپوټونه وايي، ډېورنډ کرښې ته څېرمه چمن ښار کې د ځايي چارواکو او هغو سوداګرو تر منځ خبرې شوې، چې پر توکو بار لارۍ یې د چمن او سپین بولدک ترمنځ د تګ راتګ لارو د تړل کېدو له کبله ایسارې پاتې دي.## [تود هرکلی، روغبړ که اوږد انتظار: ترکمنستان کې د شهباز شریف او پوتین لیدنه څنګه وه؟](https://www.bbc.com/pashto/articles/cd9zed07e77o?at_medium=RSS&at_campaign=rss?at_campaign=githubrss)![تود هرکلی، روغبړ که اوږد انتظار: ترکمنستان کې د شهباز شریف او پوتین لیدنه څنګه وه؟](https://ichef.bbci.co.uk/ace/ws/240/cpsprodpb/6e85/live/59dbf4c0-d778-11f0-a8dc-93c15fe68710.jpg)_AP ۱۴۰۴ لیندۍ ۲۲, اونۍ ۱۲:۳۵:۲۶_د پاکستان لومړی وزیر شهباز شریف د ترکمنستان پلازمېنه عشق اباد کې د سولې او باور جوړونې اقداماتو په تړاو نړیوال کنفرانس کې له ګډون وروسته پاکستان ته ستون شوی دی.
هغه د دغه نړیوال فورم په څنډه کې د سیمې له ځینو مشرانو سره ولیدل، خو د روسیې له ولسمشر ولادیمیر پوتین سره یې د لیدنې د څرنګوالي په تړاو پر خواله رسنیو کې تادوه بحثونه روان دي. د اېکس او نورو خواله ‌رسنیو ځینې کارن پوتین سره لیدنې ته د اوږد انتظار له کبله د پاکستان پر لومړي وزیر ملنډې وهي، خو د نوموړي ملاتړي بیا خپل مشر "د نړۍ د مشرانو د پاملرنې مرکز" بولي.## [ولې اسلام‌پال د احمد شرع له حکومته ناراضه دي؟](https://www.bbc.com/pashto/articles/c74118de7j8o?at_medium=RSS&at_campaign=rss?at_campaign=githubrss)![ولې اسلام‌پال د احمد شرع له حکومته ناراضه دي؟](https://ichef.bbci.co.uk/ace/ws/240/cpsprodpb/8d14/live/f56cf6b0-d6e1-11f0-a892-01d657345866.jpg)_AP ۱۴۰۴ لیندۍ ۲۰, پينځنۍ ۲۳:۰۷:۳۰_احمد شرع له واک ته رسېدو یو کال وروسته، د لوېدیځ له لوري د یو عمل‌پال ملګري په توګه پېژندل کېږي، له نوموړي او سازمان یې د ترهګرو له نوملړونو لرې کولو نیولې تر دې چې هغه واشنګټن، پاریس او نورو پلازمېنو ته وربولي. خو اسلام‌پالي ورځ تر بلې پرې بدګومانېږي؛ اصلي شخړه د شریعت، د "داعش" ضد ټلوالې او د سُنیانو د راتلونکي رول په اړه ده.## [ "عالمانو شورا" پرېکړه: له افغانستانه بهر هېڅ افغان د "نظامي‌ فعالیت" جواز نه لري](https://www.bbc.com/pashto/articles/c4g57en76zno?at_medium=RSS&at_campaign=rss?at_campaign=githubrss)![ "عالمانو شورا" پرېکړه: له افغانستانه بهر هېڅ افغان د "نظامي‌ فعالیت" جواز نه لري](https://ichef.bbci.co.uk/ace/ws/240/cpsprodpb/ba89/live/59e40700-d5f7-11f0-9fb5-5f3a3703a365.jpg)_AP ۱۴۰۴ لیندۍ ۱۹, څلرنۍ ۱۸:۴۶:۳۷_په کابل کې سلګونه دیني عالمانو چې د افغانستان له بېلابېلو ولایتونو راټول شوي وو، په یوه پرېکړه لیک کې ویلي چې "هېڅ افغان" اجازه نه لري چې له افغانستانه بهر جګړو کې برخه واخلي.
دې ناسته ته چې د طالبانو حکومت په نوښت جوړه شوې وه، د طالبانو حکومت د سترې محکمې مشر مولوي عبدالحکیم حقاني، د امربالمعروف وزیر محمد خالد حنفي او د لوړو زدکړو وزیر ندا محمد ندیم په ګډون ځینې نور لوړ پوړي طالب چارواکي هم ورغلي وو.‌