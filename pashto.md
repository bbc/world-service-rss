# BBC News Pashto## [ډونلډ ټرمپ د پنځو نورو هېوادونو وګړي هم امریکا ته له ورتګه منع کړل: دغه هېوادونه کوم دي؟](https://www.bbc.com/pashto/articles/cp8z69r0gmvo?at_medium=RSS&at_campaign=rss?at_campaign=githubrss)![ډونلډ ټرمپ د پنځو نورو هېوادونو وګړي هم امریکا ته له ورتګه منع کړل: دغه هېوادونه کوم دي؟](https://ichef.bbci.co.uk/ace/ws/240/cpsprodpb/4901/live/41269f50-db67-11f0-a8dc-93c15fe68710.jpg)_AP ۱۴۰۴ لیندۍ ۲۶, څلرنۍ ۱۷:۳۱:۰۱_د امریکا ولسمشر ډونلډ ټرمپ‌ د هغو هېوادونو نوملړ غځولی او پنځه نور هېوادونه یې ورزیات کړي دي چې وګړي یې دغه هېواد ته د سفر اجازه نه لري. د دغه تازه ګام په ترڅ کې پر هغو کسانو هم امریکا ته پر ورتګ بندیز لګول شوی چې د فلسطين ادارې له لوري له ورکړل شوو اسنادو یا پاسپورټ سره سفر کوي.
سپينې ماڼۍ ویلي دي چې دا بندیزونه یې "د متحده ایالتونو د امنیتي خوندیتوب" لپاره لګولي دي چې د نوي ۲۰۲۶ میلادي کال د جنورۍ له لومړۍ نېټې به پلي یا نافذ شي.## [ولې ځینې ښځې هر غم او ښادۍ ته نوې جامې کوي؟](https://www.bbc.com/pashto/articles/cx2pnvd4v7wo?at_medium=RSS&at_campaign=rss?at_campaign=githubrss)![ولې ځینې ښځې هر غم او ښادۍ ته نوې جامې کوي؟](https://ichef.bbci.co.uk/ace/ws/240/cpsprodpb/e2b3/live/e42e68c0-db87-11f0-aae2-2191c0e48a3b.jpg)_AP ۱۴۰۴ لیندۍ ۲۶, څلرنۍ ۲۰:۳۵:۳۰_'زه د اغوستلو لپاره هیڅ نه لرم' دا هغه خبره ده، چې یو شمېر ښځې او نجونې یې ډېرې وایي، ان که یې د جامو المارۍ له کالیو ډکه هم وي، بیا یې هم له خولې وځي چې کالي نه لري. په ځانګړي ډول هله چې یوې ښادۍ ته بلل شوې وي، یا له کوره بهر چېرته تګ وي، یا ان کار ځای او ملګرو سره یوې ساده ماښامنۍ ته هم بلل شوې وي.## [د یوه هندي اعلی وزیر لخوا د مسلمانې ډاکترې له مخه د نقاب لېرې کولو ته غبرګونونه](https://www.bbc.com/pashto/articles/c8985p5dp2ko?at_medium=RSS&at_campaign=rss?at_campaign=githubrss)![د یوه هندي اعلی وزیر لخوا د مسلمانې ډاکترې له مخه د نقاب لېرې کولو ته غبرګونونه](https://ichef.bbci.co.uk/ace/ws/240/cpsprodpb/6a80/live/aa0bd8c0-db38-11f0-b67b-690eb873de1b.jpg)_AP ۱۴۰۴ لیندۍ ۲۶, څلرنۍ ۱۲:۱۱:۱۵_د هند په بیهار ایالت کې پر دوشنبه له هغه وروسته ناندرۍ راپورته شوې، چې اعلی وزیر نیتېش کومار د یوې نوې ګومارل شوې ډاکترې له مخه نقاب لېرې کړ. 
اپوزېسیون ګوندونو پر ښاغلي کومار سختې نیوکې کړې او نوموړی یې ''ذهناً بې ثباته'' بللی. 
د دې پېښې یو ویډیويي کلیپ پر خواله رسنیو خورا ډېر لاس پر لاس شوی، چې پکې ښاغلی کومار داسې حال کې لیدل کېږي، چې د یوې مسلمانې ایوش ډاکترې (په هند کې د درملنې دودیز ډولونه لکه ایورویدیک، هومیوپیتیک، او یوناني) له مخه هغه مهال نقاب لېرې کوي، چې د ګومارنې رسمي لیک ورسپاري.## [سوریه کې د احمد شرع واکمني‌ او د ښځو حقونه ](https://www.bbc.com/pashto/articles/c99751kvpd3o?at_medium=RSS&at_campaign=rss?at_campaign=githubrss)![سوریه کې د احمد شرع واکمني‌ او د ښځو حقونه ](https://ichef.bbci.co.uk/ace/ws/240/cpsprodpb/dc17/live/4878bb20-db4a-11f0-aae2-2191c0e48a3b.jpg)_AP ۱۴۰۴ لیندۍ ۲۶, څلرنۍ ۱۱:۱۸:۴۵_څو میاشتې مخکې د سوریې لومړۍ مېرمن لطیفه دروبي د ادلب پوهنتون د فراغت په مراسمو کې چې پکې احمد شرع د لنډمهالي ولسمشر په توګه هم ګډون درلود، سوریایي ښځې "د ټولنې ستنې" وبللې.
اغلې دروبي هغو ښځو ته چې ورسره یو ځای فارغېدې وویل: "ستاسو رول په ښوونه روزنه، اقتصاد، رسنیو، طب او انجینرۍ کې د هېواد د بیا رغونې لپاره حیاتي دی".
هغې همداراز د خپل مېړه مننه وکړه او دې "د یوې ښځې، یوې مېرمنې او یوې محصلې په توګه خپل تر ټولو ستر ملاتړی" وباله.## [کرېکټ: افغانستان نیپال ته په شپږو وېکټو لویه ماته ورکړه](https://www.bbc.com/pashto/articles/cdj8797r309o?at_medium=RSS&at_campaign=rss?at_campaign=githubrss)![کرېکټ: افغانستان نیپال ته په شپږو وېکټو لویه ماته ورکړه](https://ichef.bbci.co.uk/ace/ws/240/cpsprodpb/96ed/live/b18c2a50-db38-11f0-9997-ed89cd5d199e.jpg)_AP ۱۴۰۴ لیندۍ ۲۶, څلرنۍ ۱۱:۲۲:۱۸_د کرېکټ ۱۹ کلنو اسیا جام سیالیو په نننۍ لوبه کې کوربه افغان لوبډلې نیپال ته په شپږو وېکټو په داسې حال کې لویه ماته ورکړه چې لا د لوبې ۱۳۹ نور توپونه هم پاتې وو. د افغانستان د زلموټو لوبډلې په ۲۶ اوور کې د نیپال ټاکل شوی ۱۲۵ منډې هدف پوره کړ او لوبه یې راټوله کړه.
د متحده عربي اماراتو په دوبۍ کې د نن چهارشنبې (لیندۍ ۲۶/دسمبر ۱۷) لوبې پچه افغانستان وګټله خو خپلې سیالې نېپالۍ لوبډلې ته یې د توپ‌وهنې یا بېټېنګ بلنه ورکړه.## [په اسټرالیا کې پر یهودانو برید کوونکی نوید اکرم د ۱۵ کسانو په وژلو تورن شو](https://www.bbc.com/pashto/articles/c4g4rrp3rxxo?at_medium=RSS&at_campaign=rss?at_campaign=githubrss)![په اسټرالیا کې پر یهودانو برید کوونکی نوید اکرم د ۱۵ کسانو په وژلو تورن شو](https://ichef.bbci.co.uk/ace/ws/240/cpsprodpb/4992/live/2b631190-db43-11f0-a8dc-93c15fe68710.jpg)_AP ۱۴۰۴ لیندۍ ۲۶, څلرنۍ ۸:۲۷:۰۷_د اسټرالیا پولیس وايي چې د سیډني په بونډای سمندرغاړه کې پر خلکو ډزې کوونکی نوید اکرم د ۱۵ وژنو او د یوه ترهګریز عمل په ګډون په ټولټال ۵۹ جرمونو تورن شوی دی.
د ساجد اکرم په نوم ۵۰ کلن دویم بریدګر چې د ده پلار و، له پولیسو سره د ډزو په تبادله کې د برید په ورځ ووژل شو خو په خپله نوید اکرم په ټپي حال کې ژوندی پاتې شو.
په دغه برید کې ۱۵ تنه ووژل شول، لسګونه نور ژوبل شول او په ترڅ کې یې په اسټرالیا کې هغه یهودان په نښه شول چې د 'حنوکا' په نوم د مذهبي مراسمو نمانځنې ته ورټول وو.## [د لومړي ځل لپاره پر بایسکل د نړۍ پر سفر وتلي سړي څه ولیدل؟](https://www.bbc.com/pashto/articles/cde6405ezylo?at_medium=RSS&at_campaign=rss?at_campaign=githubrss)![د لومړي ځل لپاره پر بایسکل د نړۍ پر سفر وتلي سړي څه ولیدل؟](https://ichef.bbci.co.uk/ace/ws/240/cpsprodpb/978d/live/a3bf0cf0-c957-11f0-b163-d7d455ce68d3.jpg)_AP ۱۴۰۴ لیندۍ ۲۶, څلرنۍ ۰:۱۶:۱۹_کله چې د فرانسوي لیکوال جولس ورنس مشهور ناول (په ۸۰ ورځو کې تر نړۍ چاپېر) چاپ شو نو تر خپرېدو یوه لسیزه وروسته یې د توماس سټيونز په نوم یوه انګرېز ګرځندوی هوډ وکړ چې پر غونډه نړۍ به راګرځي.
که څه هم د ښاغلي ورنس په ناول کې سېلانی په اورګاډي او کښتۍ کې د نړۍ پر سفر وتلی و خو توماس پرېکړه وکړه چې پر بایسکل به د نړۍ چکر وهي.## [طالبانو حکومت د یوې ښځې په ګډون څلور تنه په دُرو وهلي](https://www.bbc.com/pashto/articles/cwyvx2qg9g1o?at_medium=RSS&at_campaign=rss?at_campaign=githubrss)![طالبانو حکومت د یوې ښځې په ګډون څلور تنه په دُرو وهلي](https://ichef.bbci.co.uk/ace/ws/240/cpsprodpb/5188/live/71e878c0-da68-11f0-aae2-2191c0e48a3b.jpg)_AP ۱۴۰۴ لیندۍ ۲۵, درېنۍ ۱۰:۵۰:۴۷_د طالبانو حکومت ستره محکمه وايي، غزني ولایت کې دوو کسانو ته په عام محضر کې تعزیري سزا ورکړل شوه.
دغې محکمې په یوه خبرپاڼه کې ویلي، د غزني ولایت ښاري ابتدائیه او د اندړو ولسوالۍ ابتدائیه محکمو "په لواطت او زنا تورنو دوو تنو ته په عام محضر کې تعزیري سزا ورکړه".## [مرګونې نسخې: افغانستان د جعلي درملو په لومه کې](https://www.bbc.com/pashto/articles/cx2543vw8qgo?at_medium=RSS&at_campaign=rss?at_campaign=githubrss)![مرګونې نسخې: افغانستان د جعلي درملو په لومه کې](https://ichef.bbci.co.uk/ace/ws/240/cpsprodpb/386c/live/d922eea0-d6e7-11f0-9fb5-5f3a3703a365.jpg)_AP ۱۴۰۴ لیندۍ ۲۵, درېنۍ ۰:۰۳:۵۵_د بي بي سي یوې پلټنې ښودلې چې د افغانستان په بازارونو کې د جعلي او بې کیفیتو درملو پېر او پلور په پراخه کچه روانه ده او دغه نامعیاري درمل د عادي ناروغیو د پېچلتیا او ان د مړینو لامل شوي. بي بي سي د دغې پلټنې په ترڅ کې داسې کورنیو سره خبرې کړې چې ادعا کوي عزیزان یې د جعلي درملو له امه په عادي او درملنې وړ ناروغیو مړه شوي دي.