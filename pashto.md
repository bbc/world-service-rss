# BBC News Pashto## [افغان سوداګرو ته د طالبانو حکومت خبرداری: د پاکستان پر ځای "بدیلې لارې" ولټوئ کنه نو سبا مو "غږ نه اورېدل کېږي"](https://www.bbc.com/pashto/articles/c5y0zyl27ldo?at_medium=RSS&at_campaign=rss?at_campaign=githubrss)![افغان سوداګرو ته د طالبانو حکومت خبرداری: د پاکستان پر ځای "بدیلې لارې" ولټوئ کنه نو سبا مو "غږ نه اورېدل کېږي"](https://ichef.bbci.co.uk/ace/ws/240/cpsprodpb/09de/live/686d3b90-bfcf-11f0-b880-bdabe65471f0.jpg)_AP ۱۴۰۴ لړم ۲۱, څلرنۍ ۱۴:۳۱:۵۱_په افغانستان کې د طالبانو حکومت له پاکستان سره سوداګري کوونکو تجارانو ته سپارښتنه کړې چې د دغه هېواد پر ځای "نورو بدیلو لارو" ته مخه کړي.‌ همداراز یې خبرداری ورکړی چې که له پاکستان سره یې سوداګري روانه وساتله نو د "ستونزې" پرمهال به یې "غږ نه اورېدل کېږي."
دا څرګندونې نن چهارشنبه (نومبر ۱۲/لړم ۲۱) د طالبانو حکومت د ریاست الوزراء اقتصادي مرستیال ملا عبدالغني برادر په کابل کې افغان سوداګرو، صنعتکارانو او د مالیې وزارت مسؤلانو ته په یوه خبري غونډه کې وکړې.## [ملګري ملتونه وايي له لسو نهه افغانې کورنۍ له لوږې سره مخ دي ځکه خو اقتصادي وده ټکنۍ ده](https://www.bbc.com/pashto/articles/cr5ejg6gml6o?at_medium=RSS&at_campaign=rss?at_campaign=githubrss)![ملګري ملتونه وايي له لسو نهه افغانې کورنۍ له لوږې سره مخ دي ځکه خو اقتصادي وده ټکنۍ ده](https://ichef.bbci.co.uk/ace/ws/240/cpsprodpb/9044/live/cfcb6890-bfdc-11f0-8669-5560f5c90fbe.jpg)_AP ۱۴۰۴ لړم ۲۱, څلرنۍ ۱۱:۴۸:۳۰_ملګرو ملتونو د چهارشنبې پر ورځ خبرداری ورکړ چې د افغانستان اقتصادي بیا رغونه ځکه له ستونزو سره مخ ده، چې خلک د ژوندي پاتې کېدو او خوړو موندلو لپاره کړاو ګالي، خپل توکي پلوري یا هم پورونه واخلي. د ملګرو ملتونو په وینا، له ګاونډیو هېوادونو د کډوالو ډله ییزې ستنېدنې انساني ناورین لا پسې ناوړه کړی.## [د پاکستان دفاع وزیر وایي، په افغانستان کې لا هم پوځي لار کارولی شي](https://www.bbc.com/pashto/articles/c8x128v4v2zo?at_medium=RSS&at_campaign=rss?at_campaign=githubrss)![د پاکستان دفاع وزیر وایي، په افغانستان کې لا هم پوځي لار کارولی شي](https://ichef.bbci.co.uk/ace/ws/240/cpsprodpb/f4f8/live/e81b99a0-bfc9-11f0-8456-eff94716b162.jpg)_AP ۱۴۰۴ لړم ۲۱, څلرنۍ ۱۳:۲۲:۵۴_د پاکستان دفاع وزیر خواجه اصف ویلي، په افغانستان کې پوځي لار لا هم کارولی شو.
ښاغلي اصف دغه څرګندونې د تېرې سې شنبې په ورځ په اسلام اباد کې د محکمې مخې ته د یوه ځانمرګي برید نه وروسته کړې دي.
ښاغلي اصف ویلي، دغه ډول بریدونه باید په راتلونکي کې د افغانستان له لوري د تیري پیلامه وګڼل شي.
د یادولو وړ دی چې تر دې دمه په پاکستان کې د شوي برید مسوولیت کومې ډلې نه دی منلی.## [د طالبانو حکومت پلاوی: پاکستان غوښتل هبت الله اخوندزاده هلته د هر راز جګړې د "ناروا" ګڼلو فتوا ورکړي](https://www.bbc.com/pashto/articles/c5y4znekpyeo?at_medium=RSS&at_campaign=rss?at_campaign=githubrss)![د طالبانو حکومت پلاوی: پاکستان غوښتل هبت الله اخوندزاده هلته د هر راز جګړې د "ناروا" ګڼلو فتوا ورکړي](https://ichef.bbci.co.uk/ace/ws/240/cpsprodpb/97b7/live/f4df9fc0-bfb4-11f0-a36c-4baeaffbee82.jpg)_AP ۱۴۰۴ لړم ۲۱, څلرنۍ ۱۰:۵۰:۳۵_په افغانستان کې د طالبانو حکومت د کورنیو چارو مرستیال وزیر او له پاکستان سره د مذاکراتي پلاوي غړی رحمت الله نجیب وايي چې پاکستان ترې هلته د هر راز جګړې د "ناروا" ګڼلو فتوا غوښتله.
ښاغلي نجیب نن چهارشنبه (نومبر ۱۲/لړم ۲۱) په کابل کې په یوه خبري کنفرانس کې وویل، پاکستاني پلاوي غوښتل د طالبانو حکومت مشر مولوي هبت الله اخوندزاده داسې یوه فتوا صادره کړي چې له مخې یې په پاکستان کې هر راز جګړه او ناامني "ناروا" وګڼل شي.## [اسرائیلو له اوربند وروسته په غزه کې له ۱۵۰۰ زیاتې ودانۍ ویجاړې کړې دي](https://www.bbc.com/pashto/articles/cwyk0zx7egro?at_medium=RSS&at_campaign=rss?at_campaign=githubrss)![اسرائیلو له اوربند وروسته په غزه کې له ۱۵۰۰ زیاتې ودانۍ ویجاړې کړې دي](https://ichef.bbci.co.uk/ace/ws/240/cpsprodpb/92a7/live/d6ed8b10-bf0c-11f0-8456-eff94716b162.png)_AP ۱۴۰۴ لړم ۲۱, څلرنۍ ۱۰:۲۱:۵۶_د بي بي سي وېريفای له خوا د سپوږمکۍ انځورونو له کتل کېدو وروسته جوته شوې چې د اسرائیلو او حماس تر منځ د اوربند له پيلېدو (۱۰ اکټوبر) راهيسې اسرائیلو د دوی تر ولکې لاندې په غزه کې له ۱۵۰۰ زياتې ودانۍ نړول شوې دي.
نوي انځورونه چې د نومبر پر اتمه اخيستل شوي ښيي چې د اسرائیلو د دفاعي ځواکونو تر کنټرول لاندې استوګنيزې سيمې نژدې په يوه مياشت کې نړول شوې دي، داسې څرګندېږي چې دا کار په لوی لاس شوی وي.## [ ولې امازون ځنګل ورو ورو له منځه ځي، نړۍ ته به یې زیان څه وي؟](https://www.bbc.com/pashto/articles/c8r04gx6yeyo?at_medium=RSS&at_campaign=rss?at_campaign=githubrss)![ ولې امازون ځنګل ورو ورو له منځه ځي، نړۍ ته به یې زیان څه وي؟](https://ichef.bbci.co.uk/ace/ws/240/cpsprodpb/04f8/live/aab30ca0-bc28-11f0-8669-5560f5c90fbe.png)_AP ۱۴۰۴ لړم ۲۱, څلرنۍ ۴:۳۴:۱۷_د ملګرو ملتونو د سږ کال د اقلیم نړيوال کنفرانس (COP30) د برازیل په شمال کې بیلیم ښار کې جوړېږي. دغه ښار ډېر کله د امازون لپاره د دروازې په نوم یادېږي، چې د نړۍ تر ټولو ستر باراني ځنګل دی.
دا ځای یو سمبولیک ارزښت لري ځکه چې د پاریس له اقلیمي کنفرانسه لس کاله وروسته غوره شوی، هغه کنفرانس چې د شین کوریزو ګازونو د اخراج د خوندي کچې ته د کمولو په اړه تاریخي هوکړه پکې وشوه. 
خو تر اوسه دغه هڅې بریالۍ نه دي ځکه د ګازونو اخراج لا هم مخ په زیاتېدو دی او امازون چې له هوا د ډېرو کاربون ډای اکسایډ  CO2 ګازونو د جذبولو وړتیا لري د وضعیت د بدلولو لپاره مهم رول لري.## [ولې کاپ ۳۰ غونډه ترسره کېږي؟  ](https://www.bbc.com/pashto/articles/cvg778j2ryyo?at_medium=RSS&at_campaign=rss?at_campaign=githubrss)![ولې کاپ ۳۰ غونډه ترسره کېږي؟  ](https://ichef.bbci.co.uk/ace/ws/240/cpsprodpb/f5f9/live/bb0d0230-bbfc-11f0-ae46-bd64331f0fd4.jpg)_AP ۱۴۰۴ لړم ۲۱, څلرنۍ ۱۵:۳۴:۰۸_ډېر ژر به د نړۍ مشران له اقليمي بدلون سره د مبارزې په اړه په خپله کلنۍ سرمشریزه کې سره راټول شي.
کاپ ۳۰ سرمشریزه په پاریس کې د اقلیمي بدلون په اړه هغې هوکړې نه لس کاله وروسته جوړېږي چې پر بنسټ یې د نړۍ د تودوخې درجه باید تر یو اعشاریه پنځه (۱.۵) درجې محدوده وساتل شي.## [رونالډو وايي له "شک پرته" به یې ۲۰۲۶ وروستی نړیوال جام وي](https://www.bbc.com/pashto/articles/cqx31lryz8xo?at_medium=RSS&at_campaign=rss?at_campaign=githubrss)![رونالډو وايي له "شک پرته" به یې ۲۰۲۶ وروستی نړیوال جام وي](https://ichef.bbci.co.uk/ace/ws/240/cpsprodpb/a4b0/live/0350df50-bf61-11f0-ae46-bd64331f0fd4.jpg)_AP ۱۴۰۴ لړم ۲۱, څلرنۍ ۰:۴۷:۲۴_د فوټبال پورتګالی ستوری کریسټیانو رونالډو وايي د ۲۰۲۶ کال نړیوال جام به یې له "شک پرته" وروستی نړيوال جام وي. رونالډو له سي اېن اېن سره په يوه مرکه کې ويلي، "د نړيوال جام پر مهال به زه ۴۱ کلن وم او فکر کوم چې دا به په لويه سيالۍ کې يوه شېبه وي".## [ "نه مې غوښتل خلک ووایي، ښځې تېروتنه وکړه"](https://www.bbc.com/pashto/articles/cq83yx59p9jo?at_medium=RSS&at_campaign=rss?at_campaign=githubrss)![ "نه مې غوښتل خلک ووایي، ښځې تېروتنه وکړه"](https://ichef.bbci.co.uk/ace/ws/240/cpsprodpb/3c2a/live/078c3f40-ae6f-11f0-b2a1-6f537f66f9aa.jpg)_AP ۱۴۰۴ لړم ۲۱, څلرنۍ ۹:۲۴:۲۹_دا هغه ستورمزلې وه چې په وړاندې یې خنډونه مات کړل او مخته لاړه.
ایلین کولینز تاریخ جوړ کړ ځکه چې د یوې ښځې په توګه لومړنۍ هغه وه چې یوه فضايي بېړۍ یې چلوله او قومانده یې ورکوله، خو د هغې پر حیرانوونکو لاسته راوړنو سربېره، هر څوک د هغې له نامه سره اشنا نه دي.
اوس د ( فضايي ښځې یا Spacewoman) په نوم یو بشپړ اوږد مستند فلم، چې د هغې د مخکښ کاري مسلک کیسه کوي، داسې ښکاري چې دا حالت بدلوي.