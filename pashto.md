# BBC News Pashto## [د ایران ولسمشر: امریکا د ایران ټول بډایه شوي یورانیم غواړي](https://www.bbc.com/pashto/articles/cm28rn36801o?at_medium=RSS&at_campaign=rss?at_campaign=githubrss)![د ایران ولسمشر: امریکا د ایران ټول بډایه شوي یورانیم غواړي](https://ichef.bbci.co.uk/ace/ws/240/cpsprodpb/b7a3/live/06aa49d0-9b8e-11f0-928c-71dbb8619e94.jpg)_AP ۱۴۰۴ تله ۵, اونۍ ۱۰:۴۹:۱۶_د ایران ولسمشر مسعود پیزیکیان وايي، امریکا له ایران غوښتي چې خپل ټول غني شوي یورانیم د ملګرو ملتونو د بندیزونو د بیا لګولو د ځنډولو لپاره د درېیو میاشتو مهلت په بدل کې وسپاري، هغه غوښتنه چې نوموړي "د نه منلو وړ" وبلله.
ښاغلي پزشکیان له نیویارکه تهران ته له روانېدا مخکې خبریالانو ته وویل: "متحده ایالات غواړي چې موږ خپل ټول بډایه شوي یورانیم وروسپارو او په بدل کې موږ ته د بندیزونو درې میاشتنی معافیت راکړي. دا هېڅ د منلو وړ نه ده".## [النبي پل: اسرائيل لوېدیځې غاړې ته غځېدلې دا مهمه لار څنګه کنټرولوي؟](https://www.bbc.com/pashto/articles/cwyd1q23ywzo?at_medium=RSS&at_campaign=rss?at_campaign=githubrss)![النبي پل: اسرائيل لوېدیځې غاړې ته غځېدلې دا مهمه لار څنګه کنټرولوي؟](https://ichef.bbci.co.uk/ace/ws/240/cpsprodpb/4d07/live/ccb41c40-9ad6-11f0-92db-77261a15b9d2.jpg)_AP ۱۴۰۴ تله ۵, اونۍ ۵:۰۷:۱۱_له تاوتریخوالي او ناامنۍ سره سره النبي پل یا دروازه د خلکو د تګ راتګ او د توکو د وړلو راوړلو لپاره که یو خوا ډېره مهمه لار ده نو بلخوا د ګاونډي اردن او د اسرائيلو له لوري د نیول شوې لوېدیځې غاړې تر منځ یو خورا سمبولیک مسیر هم دی.
دا د فلسطینیانو لپاره له لوېدیځې غاړې اردن ته د ځمکې له لارې د سفر کولو یوازېنۍ او همداراز د توکو د لېږد رالېږد بنسټيزه لار ده.‌## [دوبۍ کې د جنسي سوداګرۍ د کړۍ مشر د بي‌بي‌سي له پلټنو وروسته پوليسو نیولی دی](https://www.bbc.com/pashto/articles/cx2pj83lg3eo?at_medium=RSS&at_campaign=rss?at_campaign=githubrss)![دوبۍ کې د جنسي سوداګرۍ د کړۍ مشر د بي‌بي‌سي له پلټنو وروسته پوليسو نیولی دی](https://ichef.bbci.co.uk/ace/ws/240/cpsprodpb/ce56/live/bffce150-949e-11f0-84c8-99de564f0440.jpg)_AP ۱۴۰۴ تله ۵, اونۍ ۶:۵۳:۱۷_د دوبۍ په ښکلو سیمو کې هغه کس، چې له ښځو د جنسي استفادې د کاروبار مشري کوي. د بي‌بي‌سي یوه ځانګړې پلټنه کې په نښه شو.
چارلېس موېسیګوا، چې وايي پخوا یې په لندن کې بس چلاوه، د بي‌بي‌سي یوې پټې خبریالې ته ویلي، په وس یې پوره ده، چې د جنسي پارټۍ (مجلس) لپاره ښځې ورته برابرې کړي او د یوې ښځې د یوې شپې بیه لږ تر لږه زر ډالره ده. هغه زیاته کړې، د ده له خوا استول شوې ښځې به د مشتریانو هره غوښتنه ومني.## [حماس د نتنیاهو وینا "تېر ایستونکې" او نتنیاهو بیا د فلسطين په رسمیت پېژندنه "شرموونکې" بللې](https://www.bbc.com/pashto/articles/clyd11e1ndzo?at_medium=RSS&at_campaign=rss?at_campaign=githubrss)![حماس د نتنیاهو وینا "تېر ایستونکې" او نتنیاهو بیا د فلسطين په رسمیت پېژندنه "شرموونکې" بللې](https://ichef.bbci.co.uk/ace/ws/240/cpsprodpb/5a0f/live/788586b0-9b24-11f0-9e88-639937e96930.jpg)_AP ۱۴۰۴ تله ۴, جمعه ۲۲:۰۰:۲۷_حماس د ملګرو ملتونو عمومي ناستې ته د اسرائيل لومړي وزیر بنیامین نتنیاهو څرګندونو ته غبرګون ښودلی او د هغه وینا یې "تېر ایستونکې" بللې ده.
حماس پر خپل ټېلیګرام په یوه اوږده بیان کې ویلي چې نتنیاهو یوه "تېر ایستونکې" وینا وکړه چې "له دروغو او تضاد ډکه" وه.
حماس همدا راز ویلي چې "دروغ هېڅکله ریښتیا نه شي پټولی او اوس نړۍ پوهېدلې چې اسرائيل  په غزه کې څه روان کړي دي."## [څنګه اندونیزیا کې له خواښې سره د زوم اړیکه رسوا شوه او بیا فلم پرې جوړ شو؟](https://www.bbc.com/pashto/articles/crrjkywwvvxo?at_medium=RSS&at_campaign=rss?at_campaign=githubrss)![څنګه اندونیزیا کې له خواښې سره د زوم اړیکه رسوا شوه او بیا فلم پرې جوړ شو؟](https://ichef.bbci.co.uk/ace/ws/240/cpsprodpb/5e3d/live/6ca92950-99f8-11f0-97f5-bd38218a3641.png)_AP ۱۴۰۴ تله ۴, جمعه ۱۳:۴۵:۴۸_له څو میاشتو راهیسې د اندونیزیا فلم لیدونکي د یوه فلم په اړه خبرې کوي. نورما، د یوې ظاهرا خوشحالې واده شوې جوړې کیسه ده، چې د میړه او د خواښې د پټې اړیکې له امله خرابه شوې.
دا هغه ډول کیسه ده، چې تل به یې د میلوډراما مینه وال راجلب کول خو د نورما هغه څه چې په ټول هېواد کې یې پام ځان ته اړولی هغه د دې مشهور شوي فلم رېښتونې کیسه ده.## [د پاکستان حکومت په خیبر پښتونخوا کې د افغان کډوالو پنځو کمپونو تړلو پرېکړه کړې](https://www.bbc.com/pashto/articles/cn82jve4v10o?at_medium=RSS&at_campaign=rss?at_campaign=githubrss)![د پاکستان حکومت په خیبر پښتونخوا کې د افغان کډوالو پنځو کمپونو تړلو پرېکړه کړې](https://ichef.bbci.co.uk/ace/ws/240/cpsprodpb/bc21/live/758afa10-9ad1-11f0-92db-77261a15b9d2.jpg)_AP ۱۴۰۴ تله ۴, جمعه ۱۲:۱۱:۱۲_پاکستان حکومت په خیبر پښتونخوا کې د افغان کډوالو پینځو کمپونو تړلو پرېکړه کړې. د پاکستان سرحدي سیمو، ریاستونو او کشمیر، بلتستان چارو وزارت (سافرون) له لوري د سپتمبر پر ۲۵مه خپاره شوي امر کې ویل شوي، چې د هریپور سیمې پنیان، باسو میرا، پادهنا، چترال سیمې کالکاتک-کیسو او بر دیر سیمې براول نومي کمپونه تړل کېږي.## [روغتیا: ولې مو کمکینه (ماشومتوب ) نه یادېږي؟](https://www.bbc.com/pashto/articles/c98e7xn3rg4o?at_medium=RSS&at_campaign=rss?at_campaign=githubrss)![روغتیا: ولې مو کمکینه (ماشومتوب ) نه یادېږي؟](https://ichef.bbci.co.uk/ace/ws/240/cpsprodpb/d386/live/9c1c6420-9603-11f0-9cf6-cbf3e73ce2b9.png)_AP ۱۴۰۴ تله ۴, جمعه ۱۱:۱۲:۴۳_د زېږېدو ورځ، د لومړي ځل لپاره پل اخېستل، په خبرو راتلل او داسې نورې پېښې زموږ د ژوند مهمې برخې دي. خو ولې له یادو پېښو یو یې هم زموږ په یاد نه دي؟
ساينسپوهان او ارواپوهان له ډېرو کلونو راهيسې د دې پوښتنې ځواب لټوي.
دا چې ولې موږ د کوچینوالي مهمې پېښې نه شو را یادولای، دا پړاو ته د وړکتوب( د ژوند لومړني کلونه) هېرېدل نوم ورکړل شوی دی. د دغې مرحلې د تشریحي لپاره بېلا، بېلې تیورۍ جوړې شوې دي.## [ډونلډ ټرمپ له اردوغان غوښتي چې له روسیې دې نور تېل نه اخلي](https://www.bbc.com/pashto/articles/c749we18zplo?at_medium=RSS&at_campaign=rss?at_campaign=githubrss)![ډونلډ ټرمپ له اردوغان غوښتي چې له روسیې دې نور تېل نه اخلي](https://ichef.bbci.co.uk/ace/ws/240/cpsprodpb/9401/live/cda7cb50-9a37-11f0-928c-71dbb8619e94.jpg)_AP ۱۴۰۴ تله ۳, پينځنۍ ۲۳:۳۰:۵۰_د امریکا ولسمشر ډونلډ ټرمپ له ترکي ولسمشر رجب طیب اردوغان غوښتي چې له روسیې د تېلو اخیستل بس کړي. هغه هڅه چې امریکا یې په ترڅ کې غواړي پر مسکو د اوکرايين جګړې د تمویل سرچینې وچې کړي.
دا په تېرو شپږو کلونو کې لومړی ځل و چې ښاغلی اردوغان سپينې ماڼۍ ته ورځي.
دواړو ولسمشرانو په داسې حال کې پر بېلابېلو مسئلو خبرې سره وکړې چې نړیواله ټولنه د غزې او په اوکرايين کې د روسیې جګړې د پای‌ته رسولو لپاره هلې‌ځلې کوي.## [فیفا: د افغان کډوالو ښځو فوټبال لوبډله لومړی ځل نړیوالې لوبې کوي](https://www.bbc.com/pashto/articles/c8jm3gmx932o?at_medium=RSS&at_campaign=rss?at_campaign=githubrss)![فیفا: د افغان کډوالو ښځو فوټبال لوبډله لومړی ځل نړیوالې لوبې کوي](https://ichef.bbci.co.uk/ace/ws/240/cpsprodpb/4205/live/93aaffa0-9a94-11f0-928c-71dbb8619e94.jpg)_AP ۱۴۰۴ تله ۴, جمعه ۴:۵۳:۴۸_د فوټبال نړیوال فدراسیون (فیفا) وايي چې د افغانستان د کډوالو ښځو فوټبال لوبډله به لومړی ځل په متحده عربي اماراتو کې په نړیوالو دوستانه سیالیو کې ګډون وکړي.
دغه فدراسیون په یوه خبرپاڼه کې ویلي چې د 'فیفا یونایټس' په نوم د څلورو ښځينه لوبډلو تر منځ په دې "تاریخي" لوبلړۍ کې به د افغان کډوالو ښځو لوبډله د چاډ، لیبیا او د کوربه متحده عربي اماراتو له ښځينه‌ ملي لوبډلو سره سیالۍ وکړي.