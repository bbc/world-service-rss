# BBC News Pashto## [د طالبانو حکومت وایي، د نړیوالو مرستو کمښت یې ناورینونو ته غبرګون یوه څه اغېزمن کړی ](https://www.bbc.com/pashto/articles/crle1rylp0ko?at_medium=RSS&at_campaign=rss?at_campaign=githubrss)![د طالبانو حکومت وایي، د نړیوالو مرستو کمښت یې ناورینونو ته غبرګون یوه څه اغېزمن کړی ](https://ichef.bbci.co.uk/ace/ws/240/cpsprodpb/0a41/live/789e0840-f9cd-11f0-b385-5f48925de19a.jpg)_AP ۱۴۰۴ سلواغه ۵, يونۍ ۱۱:۳۲:۴۸_د طالبانو په حکومت کې له پېښو سره د مبارزې ملي ادارې مشر وایي، د نړیوالو مرستو کمښت یې کارونه یو څه "ټکني" کړي دي.
ملا نورالدین ترابي بي‌بي‌سي سره په ځانګړې مرکه کې ویلي، ځینې ادارې ځکه د دوی له لارې مرستو ته زړه نه ښه کوي،‌ چې حکومت یې په رسمیت نه پېژني.
د ښاغلي ترابي په وینا، دوی ته عادي او انکشافي بودیجه د طالبانو له حکومته ورکول کېږي او ولسي‌ مرستې ورسره مرستندویه موسسې کوي.## ['ما ولیدل چې خلک په ډزو ویشتل کېدل': ایران کې د لاریونونو ځپل کېدو په اړه عیني شاهدې څه ليدلي؟](https://www.bbc.com/pashto/articles/c0q49l255dzo?at_medium=RSS&at_campaign=rss?at_campaign=githubrss)!['ما ولیدل چې خلک په ډزو ویشتل کېدل': ایران کې د لاریونونو ځپل کېدو په اړه عیني شاهدې څه ليدلي؟](https://ichef.bbci.co.uk/ace/ws/240/cpsprodpb/509c/live/71c5cbf0-f86c-11f0-b5f7-49f0357294ff.jpg)_AP ۱۴۰۴ سلواغه ۶, دونۍ ۱:۲۱:۳۵_یوې ايرانۍ مېرمنې چې په ايران کې یې د اعتراضونو پر مهال خونړي ځپونکي عمليات په خپلو سترګو ليدلي ويلي چې څرنګه یې ګاونډ د امنيتي ځواکونو له خوا پر لاريونوالو د ډزو پر مهال يو ډول د "جګړې په سيمه" بدل شو. په ايران کې د حکومت له خوا پر انټرنېټ له بنديز دری اوونۍ کېږي او د دې مخه یې نيولې چې د ډېرو کړنو راپورونه نړۍ ته و نه رسېږي.## [د پاکستان مرکزي‌ حکومت ادعا کوي چې له تیرا د خلکو د وتلو امر دوی او پوځ نه دی کړی](https://www.bbc.com/pashto/articles/cyv51306dz0o?at_medium=RSS&at_campaign=rss?at_campaign=githubrss)![د پاکستان مرکزي‌ حکومت ادعا کوي چې له تیرا د خلکو د وتلو امر دوی او پوځ نه دی کړی](https://ichef.bbci.co.uk/ace/ws/240/cpsprodpb/61dc/live/650d7590-f9f5-11f0-a24b-df29ade509fc.jpg)_AP ۱۴۰۴ سلواغه ۶, دونۍ ۰:۳۲:۱۲_د پاکستان فدرالي حکومت ادعا کوي چې دوی او یا پوځ لخوا د خیبر پښتونخوا له تیرا درې د خلکو د وتلو هېڅ امر نه دی شوی.
د پاکستان د اطلاعاتو فدرالي وزارت نن یکشنبه پر خپله ایکس پاڼه یوه خپره کړې اعلامیه کې د پوځ لخوا خلکو ته له دغې درې د وتلو امر په تړاو خپاره شوي رپوټونه چورلټ ناسم او "ګمراه کوونکي" بللي دي.## [ټرمپ وایي، په افغانستان کې د بریتانیا جنګېدلي سرتېري له تر ټولو غوره جنګیالي وو](https://www.bbc.com/pashto/articles/c931e7qplpwo?at_medium=RSS&at_campaign=rss?at_campaign=githubrss)![ټرمپ وایي، په افغانستان کې د بریتانیا جنګېدلي سرتېري له تر ټولو غوره جنګیالي وو](https://ichef.bbci.co.uk/ace/ws/240/cpsprodpb/ad48/live/b20ef3c0-f9d5-11f0-b5f7-49f0357294ff.jpg)_AP ۱۴۰۴ سلواغه ۵, يونۍ ۱۲:۰۵:۴۸_د امریکا ولسمشر ډونلډ ټرمپ د هغو بریتانوي سرتېرو ستاینه کړې چې په افغانستان کې یې جګړه کړې، دا ستاینه وروسته له هغه ده چې نوموړي ویلي و "متحد ځواکونه" د جګړې له لومړۍ کرښې لېرې وو چې له امله یې د پخوانیو سرتېرو او سیاستوالو سختې نیوکې راوپارولې.
د دې اوونۍ په پیل کې ټرمپ د افغانستان د جګړې پر مهال د ناټو د سرتېرو رول په کم‌ ارزښت ښودلو سره د امریکا متحدین په غوسه کړل.## [د هند او پاکستان جګړې په اړه د بالیووډ نوي فلم غبرګونونه پارولي دي](https://www.bbc.com/pashto/articles/ckgxr36kl43o?at_medium=RSS&at_campaign=rss?at_campaign=githubrss)![د هند او پاکستان جګړې په اړه د بالیووډ نوي فلم غبرګونونه پارولي دي](https://ichef.bbci.co.uk/ace/ws/240/cpsprodpb/2275/live/0eb0d9e0-f9ea-11f0-a422-4ba8a094a8fa.jpg)_AP ۱۴۰۴ سلواغه ۵, يونۍ ۱۴:۳۰:۳۰_په بالیووډ کې د جګړې او جاسوسۍ پر موضوع جوړ فلمونه نوې خبره نه‌ ده خو په وروستیو میاشتو کې د دې ډول فلمونو شمېر په څرګند ډول زیات شوی دی. د ۱۹۷۱ کال د هند‌ او پاکستان جګړې په اړه جوړ شوی فلم "اکیس" چې د نامتو لوبغاړي درمېندر وروستی فلم هم بلل کېږي، خپور شوی و.
د همدې جګړې پر موضوع بل نوی فلم "بارډر۲" هم جوړ شوی چې د جنورۍ په میاشت کې نندارې ته وړاندې کېږي.
 تر دې وړاندې، د جاسوسۍ پر موضوع جوړ فلم "دورندر" د هند او پاکستان د اړیکو د انځورولو له امله، له ستاینې سره سره یو ډول اندېښنه هم راپارولې وه.## [د ښځو د غوسې د سړولو خونه](https://www.bbc.com/pashto/articles/c62wg5l3j9po?at_medium=RSS&at_campaign=rss?at_campaign=githubrss)![د ښځو د غوسې د سړولو خونه](https://ichef.bbci.co.uk/ace/ws/240/cpsprodpb/8561/live/d94eae10-f5ea-11f0-aa63-9f26721d0c22.jpg)_AP ۱۴۰۴ سلواغه ۵, يونۍ ۱۲:۴۴:۲۷_ډینا د غوسې د سړولو خونې ته تللې وه. دا وایي، په پیل کې یې خامخا د نا ارامۍ یو ډول احساس لاره. 
یادونه: د غوسې د سړولو خونې د رواني درملنې یوه برخه ده چې ځورول شوي یا غوسه لرونکي کسان ورځي او هلته خپله غوسه د بې‌ ساه شیانو په وهلو یا ماتولو سړوي.
ډینا وایي، د غوسې د سړولو په خونه کې د شیانو د ماتولو چاره ګډه وډه نه وه او نه هم دا چاره داسې وه کله برید بلکې په خبره یې دا کار منظم او په یوه روښانه هدف سره ترسره کېده.## [ملګري ملتونه: له شپږم ټولګي پورته د نجونو پر زدکړو د طالبانو د حکومت بندیز افغانستان له سخت کړکېچ سره مخامخوي](https://www.bbc.com/pashto/articles/ce8ewg76875o?at_medium=RSS&at_campaign=rss?at_campaign=githubrss)![ملګري ملتونه: له شپږم ټولګي پورته د نجونو پر زدکړو د طالبانو د حکومت بندیز افغانستان له سخت کړکېچ سره مخامخوي](https://ichef.bbci.co.uk/ace/ws/240/cpsprodpb/0784/live/9a7826b0-f92f-11f0-b5f7-49f0357294ff.jpg)_AP ۱۴۰۴ سلواغه ۵, يونۍ ۰:۱۹:۲۴_ملګري ملتونه او د حقونو نورې ملاتړې ټولنې وايي، له شپږم ټولګي پورته د نجونو پر زدکړو د طالبانو د حکومت بندیز افغانستان  د هرې ورځې په تېرېدو سره له لویېدونکي ټولنیز او اقتصادي کړکېچ سره مخامخوي.
 د بشري حقونو نړیوالې ټولنې وايي، دغه بندیز افغانې نجونې او مېرمنې له لوی رواني کړاو سره هم مخامخ کړې دي.
 د ملګرو ملتونو په خبره د دغه بندیز له کبله په میلیونونه نجونې له زدکړو بې برخې کړل شوې دي.
 په افغانستان کې د طالبانو حکومت پرلپسې ویلي چې دا محدودیتونه لنډمهالي او تر امر ثاني پورې دي.## [ولې ډونلډ ټرمپ د ګرینلنډ د نیولو هڅه کوي؟](https://www.bbc.com/pashto/articles/c07xj4e095xo?at_medium=RSS&at_campaign=rss?at_campaign=githubrss)![ولې ډونلډ ټرمپ د ګرینلنډ د نیولو هڅه کوي؟](https://ichef.bbci.co.uk/ace/ws/240/cpsprodpb/c20d/live/64e0bd40-f7a5-11f0-a422-4ba8a094a8fa.png)_AP ۱۴۰۴ سلواغه ۵, يونۍ ۳:۴۴:۵۲_د امریکا ولسمشر ډونلډ ټرمپ وایي، امریکا بايد د ډنمارک نيمه خپلواکه سيمه ګرينلنډ له دې کبله ترلاسه کړي ځکه چې چين او روسيه یې د لاندې کولو هڅې کوي. ډونلډ ټرمپ د روانې مياشتې په پيل کې خبريالانو ته وويل، "موږ بايد د ګرينلنډ دفاع وکړو. که موږ دا کار ونکړو، چين یا روسیه به یې وکړي". نوموړي زياته کړه، "زه نه غواړم هغوی په ګرينلنډ کې زموږ ګاونډيان شي. داسې باید ونشي".## [په امریکا کې د کډوالۍ فدرالي ادارې افسر يو کس په ډزو وژلی](https://www.bbc.com/pashto/articles/cgqegqex7dqo?at_medium=RSS&at_campaign=rss?at_campaign=githubrss)![په امریکا کې د کډوالۍ فدرالي ادارې افسر يو کس په ډزو وژلی](https://ichef.bbci.co.uk/ace/ws/240/cpsprodpb/a173/live/c8dee3e0-f9b6-11f0-b385-5f48925de19a.png)_AP ۱۴۰۴ سلواغه ۵, يونۍ ۶:۲۸:۳۷_د امریکا د کورني امنیت وزارت بي بي سي ته تائید کړې چې د شنبې په ورځ ځايي مهال د سهار ۹:۰۵  د مینیسوټا په مینیاپولیس کې د کډوالۍ ادارې یوه فدرالي افسر يو تن په ډزو ويشتلی دی. د مینیاپولیس د پولیسو مشر برایان اوهارا وویل، هغه کس چې په ډزو کې لګېدلی د مینیاپولیس یو ۳۷ کلن سپین پوستی سړی او د امریکا تبعه دی.