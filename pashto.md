# BBC News Pashto## [هندۍ پلامېنه نوي ډيلي کې سرې کلا ته څېرمه چاودنه شوې](https://www.bbc.com/pashto/articles/c3vn2qxw0nno?at_medium=RSS&at_campaign=rss?at_campaign=githubrss)![هندۍ پلامېنه نوي ډيلي کې سرې کلا ته څېرمه چاودنه شوې](https://ichef.bbci.co.uk/ace/ws/240/cpsprodpb/2a81/live/493b8ac0-be52-11f0-8456-eff94716b162.jpg)_AP ۱۴۰۴ لړم ۱۹, دونۍ ۱۶:۳۲:۳۲_د هند په پلازمېنه نوي ډيلي کې تاریخي سرې کلا ته څېرمه په یوه موټر کې چاودنه شوې چې د رپوټونو له مخې، لږ تر لږه اته تنه پکې وژل شوي دي.
د چاودنې له امله په نوي ډيلي او د ګاونډ ایالتونو کې د تیارسئ یا خبرداري امر شوی دی.
د ډيلي ښار د پولیسو ویاند سنجې تیاګي د چاودنې پخلی کړی او ویلي یې دي چې اته کسان پکې وژل شوي دي.
ښاغلی تیاګي وايي چې د چاودنې د لامل په اړه پلټنې روانې دي.## [امریکایي ولسمشر ټرمپ د بي‌بي‌سي خلاف د قانوني اقدام ګواښ کړی](https://www.bbc.com/pashto/articles/c20p25jg88xo?at_medium=RSS&at_campaign=rss?at_campaign=githubrss)![امریکایي ولسمشر ټرمپ د بي‌بي‌سي خلاف د قانوني اقدام ګواښ کړی](https://ichef.bbci.co.uk/ace/ws/240/cpsprodpb/80cb/live/9034e760-be51-11f0-ae46-bd64331f0fd4.jpg)_AP ۱۴۰۴ لړم ۱۹, دونۍ ۱۶:۲۹:۲۶_ځینو امریکایي رسنیو خبر ورکړی چې د امریکا ولسمشر ډونلډ ټرمپ د بي‌بي‌سي په وړاندې د یو میلیارد ډالرو د دعوې ګواښ کړی دی.
بلخوا خپله د امریکا ولسمشر ډونلډ ټرمپ د بي‌بي‌سي د دوو مشرانو تر استعفا وروسته د خواله رسنۍ یوه پیغام کې ولیکل، د بي‌بي‌سي دا چارواکي يا خو خپله روان دي او يا هم له دندو لېرې کېږي، "ځکه هغوی زما د جنورۍ د شپږمې ډېره ښه کامله وینا 'جعل' کړې وه."## [د سوریې د ولسمشر ډراماتیک بدلون: څنګه د امریکا له ولسمشر سره لیدو لپاره تر سپینې ماڼۍ ورسېد؟](https://www.bbc.com/pashto/articles/c1m322k9prmo?at_medium=RSS&at_campaign=rss?at_campaign=githubrss)![د سوریې د ولسمشر ډراماتیک بدلون: څنګه د امریکا له ولسمشر سره لیدو لپاره تر سپینې ماڼۍ ورسېد؟](https://ichef.bbci.co.uk/ace/ws/240/cpsprodpb/3ca3/live/b1ce51f0-bd74-11f0-beb0-2fd19d718a4b.jpg)_AP ۱۴۰۴ لړم ۱۹, دونۍ ۱۴:۱۶:۴۱_د سوریې نوی ولسمشر احمد الشرع د یوه پرېکنده پړاو په ترڅ کې په داسې حال کې پر نړیوال دريځ راڅرګندېږي چې ښه ګنډل شوې درېشي یې اغوستې او وېښتان یې شا ته ږمنځ کړي دي.
د جګړې ستړیاوې یې شا ته پرېښې دي، نوی نوم یې موندلی او اوس د نړۍ له ځینو ځواکمنو مشرانو سره لاس په لاس روغبړ کوي.
د سوریې دغه نوی مشر تر هغه دوه اوونۍ وروسته په رسمي سفر واشنګټن ته رسېدلی دی چې امریکا یې په رسمي ډول هغه دریځ لغو کړ چې دی یې پر بنسټ د ځانګړي نړیوال ترهګر په توګه یاداوه.## [ولې د بي‌بي‌سي دوو مشرانو پر یوه وخت استعفاوې وکړې او د ټرمپ مستند کې د اېډېت موضوع څه وه؟](https://www.bbc.com/pashto/articles/cr5ep93qpleo?at_medium=RSS&at_campaign=rss?at_campaign=githubrss)![ولې د بي‌بي‌سي دوو مشرانو پر یوه وخت استعفاوې وکړې او د ټرمپ مستند کې د اېډېت موضوع څه وه؟](https://ichef.bbci.co.uk/ace/ws/240/cpsprodpb/97f5/live/acce8950-be3b-11f0-8456-eff94716b162.jpg)_AP ۱۴۰۴ لړم ۱۹, دونۍ ۱۴:۴۰:۲۵_پر بي‌بي‌سي له هغه وروسته فشارونه خورا ډېر شول چې معلومه شوه د پنورما په نامه یوه پروګرام کې یې د امریکايي ولسمشر ډونلډ ټرمپ وینا داسې اېډېټ شوې وه چې لیدونکو ترې ناسم مفهوم اخیسته.
د بي‌بي‌سي عمومي مشر ټېم ډېوي او د خبر برخې مسوولې مدیرې دېبرا ټرنېس له خپلو دندو استعفا کړې ده.## [د طالبانو حکومت وايي په جرمني کې د کونسلګرۍ چارې له سره پیلوي](https://www.bbc.com/pashto/articles/cg51p4ny598o?at_medium=RSS&at_campaign=rss?at_campaign=githubrss)![د طالبانو حکومت وايي په جرمني کې د کونسلګرۍ چارې له سره پیلوي](https://ichef.bbci.co.uk/ace/ws/240/cpsprodpb/aca9/live/7aae3d90-be17-11f0-ae46-bd64331f0fd4.jpg)_AP ۱۴۰۴ لړم ۱۹, دونۍ ۱۰:۱۴:۰۲_په افغانستان کې د طالبانو حکومت بهرنیو چارو وزارت مسوولین وايي، د جرمني په بون ښار کې د افغانستان کونسلګري چارې له سره پیلوي. 
د طالبانو حکومت بهرنیو چارو وزارت ویاند حافظ ضیا احمد پر اېکس یوه خپاره شوي پیغام کې ویلي، مراجعین کولای شي، د انلاین نوبت اخیستنې له لارې د دوشنبې له ورځې د جرمني په بون کې د کونسلي خدمتونو ترلاسه کولو لپاره د افغانستان جنرال کونسلګرۍ ته ورشي.## [د مګنېزیم ګولۍ د خوب په ښه کولو کې مرسته کوي؟](https://www.bbc.com/pashto/articles/c23128x5vyyo?at_medium=RSS&at_campaign=rss?at_campaign=githubrss)![د مګنېزیم ګولۍ د خوب په ښه کولو کې مرسته کوي؟](https://ichef.bbci.co.uk/ace/ws/240/cpsprodpb/3e5c/live/ff38cf50-bd4d-11f0-ae46-bd64331f0fd4.jpg)_AP ۱۴۰۴ لړم ۱۹, دونۍ ۹:۰۱:۱۸_دغه منرال د ننني وخت "تر ټولو مشهور منرال" بلل شوی دی.
ميليونونه خلک مګنېزيم د بېلابېلو دلیلونو له کبله کاروي خو ایا دا رښتيا هم د ښه خوب سبب کېږي؟ د هاضمې ستونزې سموي؟ او يا زموږ ستړی دماغ اراموي؟
د درملو په چټک بازار کې، اوس د مګنېزيم وار دی.
د مګنېزيم نړيواله سوداګري نږدې درې ميليارده پونډه ارزښت لري او تمه کېږي چې دا شمېر به په راتلونکې لسيزه کې نږدې دوه برابره شي.## [ د ډېرې بورې خوړلو زیانونه څه دي؟](https://www.bbc.com/pashto/articles/cy5q1ekq0xpo?at_medium=RSS&at_campaign=rss?at_campaign=githubrss)![ د ډېرې بورې خوړلو زیانونه څه دي؟](https://ichef.bbci.co.uk/ace/ws/240/cpsprodpb/f882/live/c48f78a0-bc39-11f0-ae46-bd64331f0fd4.jpg)_AP ۱۴۰۴ لړم ۱۹, دونۍ ۱۱:۰۳:۴۰_هر چا ته مهمه ده چې د خپلې بوري خوړلو په اندازه پام ولري. کېدای شي تاسې له خپلې اندازې ډېره بوره خورئ چې د ډېرې بورې استعمال د شکر د دویم ډول، د زړه ناروغۍ او سرطان د رامنځته کېدو خطر ډېر لوړوي.## [ د نیویارک د ټاکل شوي مسلمان ښاروال مېرمنه 'راما دواجي' څوک ده؟](https://www.bbc.com/pashto/articles/c1k0g8xw383o?at_medium=RSS&at_campaign=rss?at_campaign=githubrss)![ د نیویارک د ټاکل شوي مسلمان ښاروال مېرمنه 'راما دواجي' څوک ده؟](https://ichef.bbci.co.uk/ace/ws/240/cpsprodpb/9eb3/live/a3785ab0-ba27-11f0-9bc3-15f9891aeafa.jpg)_AP ۱۴۰۴ لړم ۱۹, دونۍ ۱۱:۰۷:۰۸_راما دواجي به په ۲۸ کلنۍ کې د نیویارک ښار تر ټولو ځوانه لومړۍ مېرمن شي، ځکه چې مېړه یې زهران ممداني د ښاروالۍ ټاکنې ګټلې دي.
منتخب ښاروال د خپلې بریا په وینا کې د خپلې مېرمنې، چې ترڅنګ یې ولاړه وه، ځانګړې یادونه وکړه.
هغه خپله ښځه په 'راما حیاتي' مخاطبه کړه او په عربي کې د "حیاتي" معنا "زما ژوند" دی.## [ ولې موږ په ګڼ وګړې نړۍ کې یوازېتوب احساسوو؟](https://www.bbc.com/pashto/articles/cwy5j200v35o?at_medium=RSS&at_campaign=rss?at_campaign=githubrss)![ ولې موږ په ګڼ وګړې نړۍ کې یوازېتوب احساسوو؟](https://ichef.bbci.co.uk/ace/ws/240/cpsprodpb/5997/live/499cd800-b567-11f0-b21a-99b56b1fa370.jpg)_AP ۱۴۰۴ لړم ۱۹, دونۍ ۱۱:۱۱:۳۷_په ۲۰۲۳ کال کې، د روغتیا نړیوال سازمان اعلان وکړ چې یوازیتوب د "نړیوالې عامې روغتیا ستونزه" ګرځېدلې، او دا یې مهمه وګڼله چې "یوازیتوب او ټولنیز ګوښیوالی د عامې روغتیا لپاره له سیګرټ څکولو یا چاغۍ هم ډېر خطرناک دي"، ځکه چې دا د زړه له ناروغیو، سکتو/ درېدنو، زوال او له وخت مخکې مړینې د خطر له زیاتوالي سره تړاو لري.