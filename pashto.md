# BBC News Pashto## [واټیکان: د پاپ فرانسیس د تدفین مراسم به راتلونکې شنبه ترسره شي](https://www.bbc.co.uk/pashto/live/czx418e7027t?at_campaign=githubrss)![واټیکان: د پاپ فرانسیس د تدفین مراسم به راتلونکې شنبه ترسره شي](https://ichef.bbci.co.uk/ace/standard/240/cpsprodpb/c215/live/18b0b670-1f59-11f0-b265-abe347419ae3.jpg)__د واتیکان د خبر له مخې پاپ فرانسيس د ۸۸ کلونو په عمر ومړ. واتیکان په یوه خبرپاڼه کې ویلي، وروسته له هغه چې پاپ بینیډیکټ شپاړسم له خپلې دندې استعفا ورکړه، کارډينال جورج ماریو برګولیو د ۲۰۱۳ په مارچ میاشت کې د کاتولیک کلیسا د مشرتابه لپاره وټاکل شو.
د نړۍ ګڼو مشرانو د پاپ ‌پر مړینه خواشیني ښودلې ده.## [بلوچستان: د ماه‌رنګ بلوڅ او بیبو بلوڅ د توقیف موده غځول شوې ده](https://www.bbc.com/pashto/articles/cx2wyzg2pllo?at_campaign=githubrss)![بلوچستان: د ماه‌رنګ بلوڅ او بیبو بلوڅ د توقیف موده غځول شوې ده](https://ichef.bbci.co.uk/ace/standard/240/cpsprodpb/5ce3/live/fdb32000-1f68-11f0-b265-abe347419ae3.jpg)_AP ۱۴۰۴ غویی ۲, درېنۍ ۱۱:۳۴:۱۳_پاکستان کې د بلوچستان ایالتي حکومت یوې محکمې د بلوڅانو د دوو ښځينه مشرانو ډاکټرې ماه‌رنګ بلوڅ او بيبو بلوڅ د توقیف موده یوه میاشت نوره هم غځولې ده.
'د بلوڅ یووالي کمېټې" د مشرې ډاکټرې ماه‌رنګ بلوڅ وکیل عمران بلوڅ د دې خبرې پخلی کړی. هغه ویلي چې د بلوچستان د کورنیو او قبایلي چارو محکمې په بند کې د هغوی د پاتې کېدو موده یوه میاشت نوره اوږده کړې ده.## [پوتین ویلي روسیه له اوکرایین سره مستقیمو خبرو اترو ته چمتو ده](https://www.bbc.com/pashto/articles/cvgnx7v739lo?at_campaign=githubrss)![پوتین ویلي روسیه له اوکرایین سره مستقیمو خبرو اترو ته چمتو ده](https://ichef.bbci.co.uk/ace/standard/240/cpsprodpb/d069/live/a64fdd00-1f4d-11f0-b265-abe347419ae3.jpg)_AP ۱۴۰۴ غویی ۲, درېنۍ ۷:۴۵:۵۳_د روسیې ولسمشر ولادیمیر پوتین د جګړې له لومړیو پړاوونو راهیسې په لومړي ځل د اوکرایین له ولسمشر ولودیمیر زېلېنسکي سره دوه اړخیزو خبرو ته د چمتووالي یادونه کړې ده.‌
پوتین د دوشنبې پر ورځ د روسیې له دولتي تلویزیون سره په خبرو کې وویل چې روسیې "تل د سولې هر ډول نوښت ته په مثبت نظر کتلي. موږ هیله لرو چې د کیېف د رژیم استازي به هم ورته احساس ولري".## [په غزه کې د اوربند لپاره د مصر او قطر نوی پلان](https://www.bbc.com/pashto/articles/cedywp1j931o?at_campaign=githubrss)![په غزه کې د اوربند لپاره د مصر او قطر نوی پلان](https://ichef.bbci.co.uk/ace/standard/240/cpsprodpb/0e96/live/75bf77b0-1f37-11f0-80b3-83959215671c.jpg)_AP ۱۴۰۴ غویی ۲, درېنۍ ۵:۰۸:۵۵_یوه لوړ پوړي فلسطیني چارواکي چې د اسرائیلو او حماس ترمنځ د اوربند له خبرو اترو سره بلد دی، بي بي سي ته ویلي، د قطر او مصر منځګړو په غزه کې د جګړې د پایته رسولو لپاره د یوه نوي پلان وړاندیز کړی دی. د دغه چارواکي په وینا، په دې پلان کې له پنځو تر اوو کلونو پورې اوربند، د اسرائیلو په زندانونو کې د فلسطیني بندیانو د خوشي کېدو په بدل کې د ټولو اسرائیلي یرغمل شویو خوشي کول، د جګړې رسمي پایته رسېدل او له غزې د اسرائیلو بشپړ وتل شامل دي.## [ایا مصنوعي ځيرکتيا واورين پړانګان د ورکېدو له ګواښه ژغورلی شي؟](https://www.bbc.com/pashto/articles/cdxn4g3d3xro?at_campaign=githubrss)![ایا مصنوعي ځيرکتيا واورين پړانګان د ورکېدو له ګواښه ژغورلی شي؟](https://ichef.bbci.co.uk/ace/standard/240/cpsprodpb/bab2/live/0f737810-1c37-11f0-a9ff-39083feca6c9.png)_AP ۱۴۰۴ غویی ۲, درېنۍ ۳:۲۰:۳۴_د واورينو پړانګانو نسل د کمېدو له ګواښ سره مخ دی. د طبيعت ساتنې نړيواله اداره (ډبليو ډبليو اېف) وايي، هر کال له ۲۲۱ نيولې تر ۴۵۰ واورين پړانګان وژل کېږي چې له دې کبله يې په تېرو شلو کلونو کې شمېر ۲۰ سلنه راکم شوی دی. په دغو کې له نیمايي زيات د څارويو د داړل کېدو له وېرې وژل شوي دي.## [پاپ فرانسيس او منځنی ختیځ](https://www.bbc.com/pashto/articles/c3dkmkg5e89o?at_campaign=githubrss)![پاپ فرانسيس او منځنی ختیځ](https://ichef.bbci.co.uk/ace/standard/240/cpsprodpb/e183/live/ab8067e0-1ead-11f0-b265-abe347419ae3.jpg)_AP ۱۴۰۴ غویی ۱, دونۍ ۱۶:۳۲:۵۹_د واتیکان په سینټ پیټرز چوک کې عیسی؛ هغه تي خوری ماشوم چې د زیتون له لرګي توږل شوی و، په شا پروت و، په فلسطیني (کوفیه) کې نغښتل شوی و. کوفیه یوه دودیزه عربي ټوټه ده چې د سر یا غاړې پر سر اچول کېږي. دا په ځانګړي ډول د فلسطینیانو ملي نښه هم ګڼل کېږي. د عیسی علیه السلام د مجسمې شاوخوا د فلسطین د زیتون له ونو جوړ شوي لرګینې نمونې هم وې او پاس یې د بیت لحم ستوری و، چې په لاتیني ژبه پرې لیکل شوي وو: "جلال دې وي خدای ته په اسمانونو کې او په ځمکه دې وي سوله او د انسانانو لپاره دې وي خوښي." د صحنې په څنډه کې پاپ فرانسیس د دودیز زیږون صحنې د پرانیستلو په مراسمو کې په ویلچیر کې راڅرګند شو او خپل پیغام یې واستاوه: " جنګونه بس دي، تاوتریخوالی بس دی!"## [وزیرستان کې پر پولیو کمپاین‌کوونکو برید او لکي مروت کې ورسره جرګې پرېکون کړی](https://www.bbc.com/pashto/articles/c1wdz3d0zv0o?at_campaign=githubrss)![وزیرستان کې پر پولیو کمپاین‌کوونکو برید او لکي مروت کې ورسره جرګې پرېکون کړی](https://ichef.bbci.co.uk/ace/standard/240/cpsprodpb/25f4/live/d20900b0-1eb3-11f0-b1b3-7358f8d35a35.jpg)_AP ۱۴۰۴ غویی ۱, دونۍ ۱۵:۰۵:۵۳_د خیبر پښتونخوا په لکي مروت سیمه کې د ځايي خلکو یوې جرګې د واکسین لګولو له  کمپاین سره پرېکون اعلان کړی، ورسره په سویلي وزیرستان کې بیا د پولیو واکسین کوونکو پر ساتونکې پولیس ډله وسله وال برید شوی دی. ځايي پولیس وايي، پېښه کې کوم زیان نه دی اوښتی.## ['هغه هېواد کې زموږ لپاره هیڅ زغم نه شته، چې پناه مو پکې اخیستې وه': پاکستان کې مېشت افغان کډوال څه حقونه لري؟](https://www.bbc.com/pashto/articles/cn5xl65ng12o?at_campaign=githubrss)!['هغه هېواد کې زموږ لپاره هیڅ زغم نه شته، چې پناه مو پکې اخیستې وه': پاکستان کې مېشت افغان کډوال څه حقونه لري؟](https://ichef.bbci.co.uk/ace/standard/240/cpsprodpb/a018/live/557ced20-1dfc-11f0-b265-abe347419ae3.jpg)_AP ۱۴۰۴ وری ۳۱, يونۍ ۱۷:۴۳:۱۴_فرشته له هغو سلګونو زرو پاکستان مېشتو افغان کډوالو یوه ده، چې له دې هېواده شړل کېږي. پاکستاني چارواکي وايي، تر اوسه پورې له ۹۰۰ زره ډېر افغان کډوال له هېواده ایستل شوي دي او د اوسېدو ثبوت کارډ (پي او ار) لرونکو کډوالو ته د ۲۰۲۵ کال د جون میاشتې ۳۰ نېټې ضرب الاجل ټاکل شوی دی. 
په ورته مهال له خیبر پښتونخوا د افغان سټیزن کارډ لرونکو افغان کډوالو ایستلو لړۍ روانه ده.## [اضطراب یا تشویش څه دی او موږ ورسره څرنګه مقابله کوو؟](https://www.bbc.com/pashto/articles/c78j3w1d44eo?at_campaign=githubrss)![اضطراب یا تشویش څه دی او موږ ورسره څرنګه مقابله کوو؟](https://ichef.bbci.co.uk/ace/standard/240/cpsprodpb/88dc/live/85447140-1bae-11f0-b1b3-7358f8d35a35.jpg)_AP ۱۴۰۴ وری ۳۱, يونۍ ۰:۵۴:۳۸_په اندېښنه کې ډوبېدل یا له اضطرابي کیفیت سره مخامخېدل د انسانانو له خورا لومړنیو تجربو یوه ده. دا د ننګول کېدو یا احتمالي خطر ګواښ پر وړاندې طبیعي انساني غبرګون دی. کله ناکله له اندېښنې سره مخامخ کېدل د انسانانو د ژوند یوه طبیعي برخه ده. له دې سره احتمالي خطر سره مخامخ کېدو ته چمتو کېږو، خو که اوږدمهاله وي، له طبیعي کچې بهر وي یا ډېرې شي بیا نو ستونزې راپیدا کوي.## [اسرائیل: غزه کې مرستندویان د "ناسم پوهاوي عملیاتو" پایله کې وژل شوي وو](https://www.bbc.com/pashto/articles/ceqr1ejqxw3o?at_campaign=githubrss)![اسرائیل: غزه کې مرستندویان د "ناسم پوهاوي عملیاتو" پایله کې وژل شوي وو](https://ichef.bbci.co.uk/ace/standard/240/cpsprodpb/5602/live/c854cd50-1df1-11f0-8e7e-67cb0e6ea9ba.jpg)_AP ۱۴۰۴ وری ۳۱, يونۍ ۱۶:۰۳:۱۲_اسرائیلو ویلي د "ناسم پوهاوي عملیاتو" پایله کې تېره میاشت په غزه کې ۱۴ مرستندویه کارکونکي وژل شوي وو.
د اسرائیلو د دفاعي ځواکونو په یوه ویناپاڼه کې راغلي پلټنو یې په ډاګه کړې چې دا د جګړې په ډګر کې پرلپسې ناکامۍ وې. اعلامیه کې ویل شوي د ملګرو ملتونو د یوه کارکونکي او ۱۴ خیریه کارکونکو وژل کېده  "له قوماندې سرغړونه" وه.## [بټګرام کې د خپلې خوښې له واده ۱۲ کاله وروسته د ښځې وژنه، څلور وروڼه نيول شوي، خو پوليس مجرمانو ته څنګه ورسېدل؟](https://www.bbc.com/pashto/articles/cj9ey1y8lkvo?at_campaign=githubrss)![بټګرام کې د خپلې خوښې له واده ۱۲ کاله وروسته د ښځې وژنه، څلور وروڼه نيول شوي، خو پوليس مجرمانو ته څنګه ورسېدل؟](https://ichef.bbci.co.uk/ace/standard/240/cpsprodpb/9252/live/4db9d500-1d32-11f0-b1b3-7358f8d35a35.jpg)_AP ۱۴۰۴ وری ۳۰, اونۍ ۱۶:۰۱:۳۳_د خيبر پښتونخوا بټګرام کې د خوښې له واده ۱۲ کاله وروسته، د دريو بچيانو د مور وژنې راز يې د قبر له سپړنې او د مړي له طبي ارزونې وروسته روښانه شوی دی. د مېړه په غوښتنه د عدلي طب يا د مړي طبي ارزونې راپور کې ويل شوي چې ښځه په زندۍ کولو وژل شوې ده. دا دردوونکې پېښه د روان اېپرېل پر نهمه شوې، چې دا ښځه په کې د ادعا له مخې وژل شوې، او بيا په پټه خښه شوې ده.## [دغزې يوه ډاکټره د ورځني کړاو کيسه کوي: "خورا سخته ده چې کومه هيله دې ولرو"](https://www.bbc.com/pashto/articles/cvgnq02qpelo?at_campaign=githubrss)![دغزې يوه ډاکټره د ورځني کړاو کيسه کوي: "خورا سخته ده چې کومه هيله دې ولرو"](https://ichef.bbci.co.uk/ace/standard/240/cpsprodpb/4dd9/live/2606cb20-1d1a-11f0-b1b3-7358f8d35a35.jpg)_AP ۱۴۰۴ وری ۳۰, اونۍ ۱۳:۱۴:۳۶_غزه کې روغتياپالنه په خپله د اسرائيلو او حماس ترمنځ د ۱۸ مياشتنۍ جګړې قرباني ده. داسې حال کې چې ډاکټران حالت سره د ځان سمون زيار باسي، بي بي سي د بې پولو ډاکټرانو (اېم اېس اېف) خيريه ټولنې سره د خپلې کاري ورځې پر مهال د يوې ډاکټرې کار څارلی دی.## [د ایران او امریکا ترمنځ د خبرو دویم پړاو: تهران ولې د خبرو مېز ته راوګرځېد؟](https://www.bbc.com/pashto/articles/c3dk0lkeepmo?at_campaign=githubrss)![د ایران او امریکا ترمنځ د خبرو دویم پړاو: تهران ولې د خبرو مېز ته راوګرځېد؟](https://ichef.bbci.co.uk/ace/standard/240/cpsprodpb/2905/live/b76829c0-1dd2-11f0-b1b3-7358f8d35a35.jpg)_AP ۱۴۰۴ وری ۳۱, يونۍ ۱۰:۴۴:۲۷_ایران او امریکا په روم کې د اټومي مسایلو په اړه د لوړې کچې خبرو اترو دویم پړاو ترسره کړ. واړو خواو هوکړه وکړه چې راتلونکې اونۍ به بیا سره وویني. دا په داسې حال کې ده چې د پوځي اقدام ګواښونو او ګډو پیغامونو دا هیلې کمې کړې چې کړکېچ دې راکم شي.
د امریکا ولسمشر ډونلډ ټرمپ نږدې هره ورځ تهران ته د دوو غوراویو یادونه کوي: هوکړه یا جګړه.
هغه مخکې ویلي وو چې که خبرې اترې ناکامې شي نو اسرائیل به پوځي غبرګون وښيي.## [ټرمپ وايي که د اوکرایین د سولې خبرو کې ژر پرمختګ ونه شي نو امریکا به ترې تېره شي](https://www.bbc.com/pashto/articles/cgjldwp7zpqo?at_campaign=githubrss)![ټرمپ وايي که د اوکرایین د سولې خبرو کې ژر پرمختګ ونه شي نو امریکا به ترې تېره شي](https://ichef.bbci.co.uk/ace/standard/240/cpsprodpb/82c2/live/0a1c8d60-1cbf-11f0-a455-cf1d5f751d2f.jpg)_AP ۱۴۰۴ وری ۳۰, اونۍ ۱:۳۹:۴۸_د امریکا ولسمشر ډونلډ ټرمپ وايي، که مسکو یا کیېف د سولې یوې هوکړې ته رسېدل "ډېر ستونزمن" کړي، نو امریکا به د روسیې او اوکرایین ترمنځ د جګړې پای ته رسولو لپاره د نورو مذاکراتو له منځګړیتوبه لاس واخلي.
ټرمپ د جمعې پر ورځ سپینه ماڼۍ کې په خپل کاري دفتر کې خبریالانو ته وویل چې دی تمه نه لري چې اوربند دې "په څو مشخصو ورځو" کې وشي، خو غواړي چې دا کار "ژر" وشي.
تر دې څو ساعته ورمخکې د امریکا بهرنیو چارو وزیر مارکو روبیو هم خبرداری ورکړی و چې که هوکړه نه کېږي، نو امریکا به مذاکرات پرېږدي.## [ټرمپ: پر ایران برید ته بېړه نه لرم](https://www.bbc.com/pashto/articles/crld2dz1488o?at_campaign=githubrss)![ټرمپ: پر ایران برید ته بېړه نه لرم](https://ichef.bbci.co.uk/ace/standard/240/cpsprodpb/876b/live/62367940-1bf5-11f0-8a1e-3ff815141b98.jpg)_AP ۱۴۰۴ وری ۲۹, جمعه ۲:۱۳:۳۱_د امریکا ولسمشر ډونلډ ټرمپ ویلي، "پر ایران برید ته بېړه نه لري." هغه همدا راز یو ځل بیا ټینګار کړی چې له ایران سره "د مذاکراتو غوښتونکی" دی.
د امریکا ولسمشر د نیویارک ټایمز د هغه رپوټ په اړه د پوښتنې په ځواب کې چې وايي نوموړي اسرائیل پر ایران له بریده راګرځولي، وویل: "دا نه وایم چې دغه برید مې رد کړ. زه یې ترسره کېدو ته بېړه نه لرم، ځکه فکر کوم چې ایران د یوه ستر هېواد د درلودو فرصت لري."## [بایډن له سپینې ماڼۍ تر وتلو وروسته لومړۍ وینا کې پر ټرمپ لفظي بریدونه وکړل](https://www.bbc.com/pashto/articles/cq80epdyvnlo?at_campaign=githubrss)![بایډن له سپینې ماڼۍ تر وتلو وروسته لومړۍ وینا کې پر ټرمپ لفظي بریدونه وکړل](https://ichef.bbci.co.uk/ace/standard/240/cpsprodpb/7798/live/28623720-1b34-11f0-8a1e-3ff815141b98.jpg)_AP ۱۴۰۴ وری ۲۸, پينځنۍ ۲:۳۷:۱۹_جو بایډن له سپینې ماڼۍ تر وتلو وروسته خپله لومړۍ عمومي وینا د ټرمپ ادارې د هوساینې پر پالیسیو نیوکه وکړه.
د امریکا پخواني ولسمشر په شیکاګو کې یوې غونډې ته وویل، حکومت د ټولنیز امنیت سیستم سره دښمنۍ ته مټې رانغښتې، چې ډونلډ ټرمپ او ایلان مسک پکې د درغلیو د موجودیت ادعا کوي.
مسک د ټرمپ په اداره کې د لګښتونو د کمولو هڅو مشري‌ کوي.