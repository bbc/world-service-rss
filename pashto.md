# BBC News Pashto## [په هرات کې ترافیکي پښې ۷۳ تنه وژلي: ډېری يې راستانه شوي کډوال دي](https://www.bbc.com/pashto/articles/cx29je0ldw3o?at_medium=RSS&at_campaign=rss?at_campaign=githubrss)![په هرات کې ترافیکي پښې ۷۳ تنه وژلي: ډېری يې راستانه شوي کډوال دي](https://ichef.bbci.co.uk/ace/ws/240/cpsprodpb/55a8/live/f2472360-7d41-11f0-b1f4-87d48e03de01.png)_AP ۱۴۰۴ زمری ۲۹, څلرنۍ ۱:۰۱:۰۴_د افغانستان په لوېديځ هرات ولايت کې پر لويه لار ترافيکې پېښه کې د ګاډو د ټکر له کبله ۷۳ تنه وژل شوي دي. په هرات کې د طالبانو حکومت د اطلاعاتو او کلتور رئیس احمد الله متقي بي بي سي ته ويلي، يو لوی بس چې له ایرانه ستانه شوي کډوال يې لېږدول له يوه موټر سایکل او له هغې وروسته له يوه بل موټر سره چې تېل په کې بار و ټکر شوی دی.## [عبدالغني برادر: باید "د مرمۍ ځواب په میزایل ورکړو"](https://www.bbc.com/pashto/articles/c3v375k29e1o?at_medium=RSS&at_campaign=rss?at_campaign=githubrss)![عبدالغني برادر: باید "د مرمۍ ځواب په میزایل ورکړو"](https://ichef.bbci.co.uk/ace/ws/240/cpsprodpb/eb8a/live/9bb45090-7cf6-11f0-a34f-318be3fb0481.jpg)_AP ۱۴۰۴ زمری ۲۸, درېنۍ ۱۷:۰۱:۲۵_په افغانستان کې د طالبانو حکومت د ریاست الوزرا اقتصادي مرستیال ملا عبدالغني برادر له بریتانوي امپراتورۍ د افغانستان د خپلواکۍ د بېرته ترلاسه کولو ۱۰۶ کلیزې په مناسبت ویلي چې اړ دي، عصري زدکړو او ټېکنالوژۍ ته مخه کړي. هغه دا نه ده روښانه کړې چې د دوی حکومت د دې کار لپاره څه ډول نوې تګلارې لري خو ټینګار یې کړی چې د افغانستان د "خپلواکۍ د ساتنې لپاره" عصري وسایل په کار دي "چې دوښمن ته د نوک ځواب په سوک او د مرمۍ ځواب په میزایل ورکړو."## [خلیج هېوادونه څنګه هممهال له امریکا سره امنیتي پالیسي او له روسیې سره د انرژۍ همکاري پر مخ وړي؟](https://www.bbc.com/pashto/articles/c8ry1e5den5o?at_medium=RSS&at_campaign=rss?at_campaign=githubrss)![خلیج هېوادونه څنګه هممهال له امریکا سره امنیتي پالیسي او له روسیې سره د انرژۍ همکاري پر مخ وړي؟](https://ichef.bbci.co.uk/ace/ws/240/cpsprodpb/ae17/live/03026810-7cf0-11f0-ab3e-bd52082cd0ae.png)_AP ۱۴۰۴ زمری ۲۸, درېنۍ ۱۷:۰۰:۵۶_د ۲۰۲۲ کال په فبرورۍ کې د روسیې له خوا پر اوکرایین له یرغل راهیسې، د خلیج عربي هېوادونه له یوې پیچلې ډیپلوماټیکې او اقتصادي ننګونې سره مخامخ دي: خو دا څنګه ممکنه ده چې په یوه وخت کې دې له یوې خوا دوی له امریکا سره امنیتي او سوداګریزې اړیکې وساتي او له بلې دې له روسیې سره په ځانګړي ډول د انرژۍ او سوداګرۍ برخه کې خپلې اړیکې پراخې کړي؟.## [اوکرایین کې جګړه: مکرون وايي اروپايي مشران غواړي له روسیې سره غونډه کې ګډون وکړي](https://www.bbc.com/pashto/articles/cy083n0xl8eo?at_medium=RSS&at_campaign=rss?at_campaign=githubrss)![اوکرایین کې جګړه: مکرون وايي اروپايي مشران غواړي له روسیې سره غونډه کې ګډون وکړي](https://ichef.bbci.co.uk/ace/ws/240/cpsprodpb/a73e/live/7f12ff90-7ce2-11f0-a34f-318be3fb0481.png)_AP ۱۴۰۴ زمری ۲۸, درېنۍ ۱۰:۴۷:۱۵_د اوکرایین ولسمشر ولودیمر زېلینسکي د متحده ایالتونو له ولسمشر ډونلډ ټرمپ سره پر دوشنبه خپله لیدنه ''ډېره ښه'' او ''رغنده'' ‌بللې او په خبره یې چمتو دی، له ولادیمر پوتین سره وویني. د فرانسې ولسمشر امانويل مکرون بیا وايي، د روسیې او اوکرایین مشران باید په یوه ''بې پرې'' هېواد کې سره وویني او ټینګار کوي، چې باید اروپايي مشران هم په دې غونډه کې ګډون وکړي.## [د اسرائیل "يي‌۱" جنجالي پلان څه دی او ولې د خپلواک فلسطیني دولت جوړولو مفکوره ګواښي؟](https://www.bbc.com/pashto/articles/cy40g9g1nywo?at_medium=RSS&at_campaign=rss?at_campaign=githubrss)![د اسرائیل "يي‌۱" جنجالي پلان څه دی او ولې د خپلواک فلسطیني دولت جوړولو مفکوره ګواښي؟](https://ichef.bbci.co.uk/ace/ws/240/cpsprodpb/5b23/live/84d95510-7c32-11f0-a34f-318be3fb0481.jpg)_AP ۱۴۰۴ زمری ۲۸, درېنۍ ۷:۵۱:۲۶_په اشغالي لوېدیځه تړانګه کې د مېشت ځایونو د یوې جنجالي پروژ پلانونو پراخي نیوکې راپارولې دي. د اسرائیلو د ماليې وزارت ښي اړخي وزیر بېزالیل سموترېچ ویلي، دا پروژه به "د فلسطیني دولت مفکوره دفن کړي."
د "اي‌۱" په نامه پلان، چې د ختیځ بیت المقدس او د معاله ادومیم د مېشت ځایونو ترمنځ په لوېدیځه تړانګه کې د ۳۴۰۱ کورونو جوړول په کې شامل دي، د سخت مخالفت له امله له لسیزو راهیسې ځنډول شوی و.## [ولې زېلېنسکي نه شي کولی او نه غواړي چې له کرایمیا تېر شي؟](https://www.bbc.com/pashto/articles/c30q2lnrmqyo?at_medium=RSS&at_campaign=rss?at_campaign=githubrss)![ولې زېلېنسکي نه شي کولی او نه غواړي چې له کرایمیا تېر شي؟](https://ichef.bbci.co.uk/ace/ws/240/cpsprodpb/1a5b/live/b9047fd0-2260-11f0-9060-674316cb3a1f.jpg)_AP ۱۴۰۴ زمری ۲۸, درېنۍ ۶:۰۹:۳۲_ولادیمیر پوتین په پیل کې چې کله د شنو یونیفورمونو ناپېژانده مخ‌پټو کمانډو ځواکونو په ۲۰۱۴ کال کې د کرایمیا سیمه‌ييز پارلمان ونیو او په دې ټاپووزمه کې لروبر خواره شول، له دې انکار وکړ چې ګوندې کرایمیا دې د روسیې له خوا نیول شوې وي.
دا "کوچني شنه سړي" د اوکرایین پر وړاندې د روسیې د جګړې پیلامه وه چې بالاخر یې پایله کې د ۲۰۲۲ کال بشپړ یرغل وشو.
اوس د کرایمیا راتلونکې د ولسمشر ډونلډ ټرمپ لخوا د سولې پلان یوه مرکزي موضوع ده او دې د اوکرایین ولسمشر ولودیمیر زېلېنسکي اړیستی چې پر دې ټاپووزمې د روسیې د کنټرول په رسمیت پېژندل رد کړي.## ['نه پوهېږئ چې د چا پر کور ولاړ یاست' - د بونېر هغه کلی چې ډبرو لاندې کړی](https://www.bbc.com/pashto/articles/cwy3g29r17go?at_medium=RSS&at_campaign=rss?at_campaign=githubrss)!['نه پوهېږئ چې د چا پر کور ولاړ یاست' - د بونېر هغه کلی چې ډبرو لاندې کړی](https://ichef.bbci.co.uk/ace/ws/240/cpsprodpb/f126/live/fb3b4980-7cef-11f0-83cc-c5da98c419b8.jpg)_AP ۱۴۰۴ زمری ۲۸, درېنۍ ۱۱:۳۲:۰۷_بشنوۍ څو ورځې وړاندې د خیبر پښتونخوا د بونیر ولسوالۍ یو ښکلی کلی و. شنه غرونه ترې چاپېر وو او د کلي په منځ کې یې در ڼو اوبو سیند بهېده. د سیند دواړو غاړو ته د خلکو کورونه ودان وو.
د اګسټ پر ۱۵مه، د جمعې پر سهار د بشنوۍ اوسېدونکي د معمول په څېر له خوبه پاڅېدل، سړي خپلو کارونو پسې ووتل، ماشومان ښوونځیو ته لاړل او ښځې د کور پر کار اخته شوې.
هېڅوک نه پوهېدل چې څو شېبې وروسته څه پېښېږي.## [څنګه خپل زړه روغ وساتو؟](https://www.bbc.com/pashto/articles/c5y2lydv2lgo?at_medium=RSS&at_campaign=rss?at_campaign=githubrss)![څنګه خپل زړه روغ وساتو؟](https://ichef.bbci.co.uk/ace/ws/240/cpsprodpb/ed94/live/bb772da0-541d-11f0-8485-7bd50fa63665.jpg)_AP ۱۴۰۴ زمری ۲۷, دونۍ ۱۲:۱۵:۲۱_د زړه او وینې شريانونو (رګونو) ناروغۍ (CVDs) په ټوله نړۍ کې هر کال نږدې ۱۸ میلیونه خلک وژني نو څنګه کولی شو د زړه حملې مخنیوی وکړو؟## [د نړۍ ګرمېدل زموږ پر مغز څه ډول اغېز کولی شي؟](https://www.bbc.com/pashto/articles/c2kz9g244qeo?at_medium=RSS&at_campaign=rss?at_campaign=githubrss)![د نړۍ ګرمېدل زموږ پر مغز څه ډول اغېز کولی شي؟](https://ichef.bbci.co.uk/ace/ws/240/cpsprodpb/303b/live/cf06cf20-7b77-11f0-ab3e-bd52082cd0ae.png)_AP ۱۴۰۴ زمری ۲۷, دونۍ ۷:۵۵:۱۸_کله چې جېک پنځه میاشتنی و، په لومړي ځل پرې د مېرګي حمله راغله، د هغه کوچنی بدن شخ پاتې شو او بیا یې په چټک ډول ټکان پیدا کړ. مور یې سټیفني سمېت، وایي: "هوا ډېر ګرمه وه، د هغه بدن ډېر ګرم شوی و او موږ داسې څه ولیدل چې فکر مو کاوه دا به تر ټولو وېرونکې پېښه وي چې موږ تر اوسه لیدلې." خو له بده مرغه، داسې نه وه."
ډېری وخت په ګرمه هوا کې د میرګي حملې زیاتېږي. کله به چې د دوبي ګرمې او لندبل لرونکې ورځې راورسېدې کورنۍ به یې هڅه کوله د کور د سړېدو لپاره هر ډول لارې وازمايي چې د حملې د راتګ مخنیوی وکړي.