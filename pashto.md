# BBC News Pashto## [په بنو کې د پاکستاني پوځ پر چاوڼۍ بريد: ۱۲ کسان وژل شوي او ۳۲ ټپيان دي](https://www.bbc.com/pashto/articles/cz039p3jgpdo?at_campaign=githubrss)![په بنو کې د پاکستاني پوځ پر چاوڼۍ بريد: ۱۲ کسان وژل شوي او ۳۲ ټپيان دي](https://ichef.bbci.co.uk/ace/standard/240/cpsprodpb/f5da/live/e87eed60-f95a-11ef-896e-d7e7fb1719a4.jpg)_AP ۱۴۰۳ کب ۱۵, څلرنۍ ۰:۵۱:۵۸_د خیبر پښتونخوا په بنو ولسوالۍ کې د پاکستان پوځ پر اډه يا چاوڼۍ بريد کې د لږ تر لږه  ۱۲ تنه وژل شوي او ۳۰ نور ټپيان دي. د خیبر پښتونخوا د پولیسو یوه چارواکي بي بي سي ته ويلي، دوه چاودنې د بنو چاوڼۍ يا لښکر کوټ دننه شوې دي. د چارواکو په وینا، چاودنې ډېرې زورورې وې چې له کبله يې په شاوخوا سیمو کې کورونه او ودانۍ زيانمنې شوې او ملکي وګړو ته يې هم مرګژوبله اړولې ده.## [ملګري ملتونه: د سودان کورنۍ جګړه کې یو کلن ماشومان هم د جنسي تېري ښکار شوي دي](https://www.bbc.com/pashto/articles/cg4krr230z0o?at_campaign=githubrss)![ملګري ملتونه: د سودان کورنۍ جګړه کې یو کلن ماشومان هم د جنسي تېري ښکار شوي دي](https://ichef.bbci.co.uk/ace/standard/240/cpsprodpb/6e49/live/9ede1710-f911-11ef-b5c1-27f306935cb2.jpg)_AP ۱۴۰۳ کب ۱۵, څلرنۍ ۲:۳۰:۱۱_د ماشومانو لپاره د ملګرو ملتونو ځانګړي اداره ( یونیسیف) وايي، که څه هم سودان کې د ۲۰۲۴م کال له پیل راهیسې پر ماشومانو د جنسي تېریو ۲۲۱ پېښې رسمي ثبت شوي دي خو شوني ده رښتینی شمېر له دې ډېر زیات وي.
سودان یو ټولنیز محافظه کاره هېواد دی چېرې چې خلک د ټولنیزې بدنامۍ او د وسله والو ډلو له وېرې په جنسي تېریو او نورو ناموسي کړنو غږېدو ته په سختۍ غاړه اېږدي.## [زېلېنسکي له ټرمپ سره پر ناندريو خواشيني څرګنده کړې او وايي اوکرايين مذاکراتو ته چمتو دی](https://www.bbc.com/pashto/articles/ce8yzdp0e5yo?at_campaign=githubrss)![زېلېنسکي له ټرمپ سره پر ناندريو خواشيني څرګنده کړې او وايي اوکرايين مذاکراتو ته چمتو دی](https://ichef.bbci.co.uk/ace/standard/240/cpsprodpb/24ec/live/3a648110-f980-11ef-9e61-71ee71f26eb1.jpg)_AP ۱۴۰۳ کب ۱۵, څلرنۍ ۵:۱۱:۲۷_د امریکا سپینې ماڼۍ یو چارواکی وايي، امریکا له اوکرایین سره خپلې پوځي مرستې او د وسلو ورکړه ځنډولې ده. د سې شنبې په شپه، د امریکا د حکومت یوه چارواکي د بي بي سي همکارۍ رسنۍ  سي بي سي ته ويلي، "ولسمشر دا روښانه کړې چې د هغه تمرکز په سوله دی. موږ اړتیا لرو چې زموږ متحدين هم ورته موخې ته ژمن شي. موږ په لنډمهالي ډول (اوکرایین ته) مرستې ځنډوو ترڅو معلومه کړو او ډاډ ترلاسه کړو چې دا له حللارې سره مرسته کوي."## [مسکو: د امریکا او ایران ترمنځ خبرو کې هر راز مرستې ته چمتو یوو](https://www.bbc.com/pashto/articles/cevx043mevgo?at_campaign=githubrss)![مسکو: د امریکا او ایران ترمنځ خبرو کې هر راز مرستې ته چمتو یوو](https://ichef.bbci.co.uk/ace/standard/240/cpsprodpb/442f/live/59f4f670-f90a-11ef-896e-d7e7fb1719a4.jpg)_AP ۱۴۰۳ کب ۱۴, درېنۍ ۱۷:۰۱:۱۰_روسیه کې د ولسمشر ولادیمیر پوتین ویاند دیمیتري پېسکوف ویلي، چې امریکا او ایران باید خپلمنځي ستونزې او مسایل د "خبرو اترو" له لارې حل کړي او دا چې روسیه چمتو ده په دغو مذاکراتو کې تر خپله وسه مرسته وکړي.
د روسیې د تاس دولتي خبري اژانس د رپوټ له مخې، ښاغلي پېسکوف بلومبرګ ته ویلي روسیه پر دې باور ده چې "متحده ایالتونه او ایران باید ټولې ستونزې د مذاکراتو له لارې حل کړي".## [پر کاناډ، مکسیکو او چین د ټرمپ تعرفې: د سوداګریزې جګړې له وېرې د ونډو بازارونه رالوېدلي ](https://www.bbc.com/pashto/articles/cd927l917n1o?at_campaign=githubrss)![پر کاناډ، مکسیکو او چین د ټرمپ تعرفې: د سوداګریزې جګړې له وېرې د ونډو بازارونه رالوېدلي ](https://ichef.bbci.co.uk/ace/standard/240/cpsprodpb/476a/live/2225ed60-f8fd-11ef-8c03-7dfdbeeb2526.jpg)_AP ۱۴۰۳ کب ۱۴, درېنۍ ۱۴:۰۸:۰۵_له کاناډا او مکسیکو د امریکا متحدو ایالتونو ته پر ځینو صادرېدونکو توکو ۲۵ سلنه تعرفې چې ډونلډ ټرمپ یې له اوږدې مودې راهیسې ګواښ کاوه، بالاخره پر ځایي وخت سر له تېرې نیمې شپې عملې شوې.
د ټرمپ حکومت هممهاله پر چیني توکو هم ۱۰ سلنه نوې تعرفه وضع کړې ده.## [ولې امریکا له اوکرایین د لیتیمو په څېر منرالونه غواړي، په داسې حال کې چې خپل لري؟](https://www.bbc.com/pashto/articles/c30mq0r0502o?at_campaign=githubrss)![ولې امریکا له اوکرایین د لیتیمو په څېر منرالونه غواړي، په داسې حال کې چې خپل لري؟](https://ichef.bbci.co.uk/ace/standard/240/cpsprodpb/c78f/live/1f7577e0-f522-11ef-896e-d7e7fb1719a4.jpg)_AP ۱۴۰۳ کب ۱۴, درېنۍ ۱:۳۹:۲۳_ښاغلی ټرمپ په ځانګړي ډول د هغو مهمو منرالونو سره علاقه لري، چې د بېټرۍ او پرمختللو ټېکنالوژیو د تولید په برخه کې کارول کېږي، که څه هم د دې منرالونو لویه برخه د روسیې تر ولکې لاندې سیمو کې ده.## [د اوکرایین ولسمشر پر روسیې غږ کړی، که خبرې کول غواړئ، پر موږ بریدونه بند کړئ](https://www.bbc.com/pashto/articles/c204n3y4552o?at_campaign=githubrss)![د اوکرایین ولسمشر پر روسیې غږ کړی، که خبرې کول غواړئ، پر موږ بریدونه بند کړئ](https://ichef.bbci.co.uk/ace/standard/240/cpsprodpb/7aa9/live/309f32c0-f826-11ef-8c03-7dfdbeeb2526.jpg)_AP ۱۴۰۳ کب ۱۳, دونۍ ۱۲:۳۹:۲۶_پر اوکرایین د روسیې له وروستیو هوايي بریدونو وروسته د اوکرایین ولسمشر ولودیمر زېلینسکي پر روسي چارواکو غږ کړی، چې: ''که تاسې خبرې غواړئ، نو پر خلکو د بالسټیک توغندیونو بریدونه ودروئ.'' ښاغلی زېلینسکي وايي، تېره شپه د اوکرایین پر خارکایېف ښار د شویو بریدونو په ګډون تېره اونۍ روسي ځواکونو پر اوکرایین له ۱۰۵۰ ډېر ډرون، نژدې ۱۳۰۰ بمي او له ۲۰ زیات توغندیز بریدونه کړي دي.## [د ټرمپ او زېلينسکي له ناندريو وروسته: سټارمر زېلینسکي ته ويلي: 'موږ له اوکرایین سره یوو'](https://www.bbc.com/pashto/articles/cy7x0eenk8lo?at_campaign=githubrss)![د ټرمپ او زېلينسکي له ناندريو وروسته: سټارمر زېلینسکي ته ويلي: 'موږ له اوکرایین سره یوو'](https://ichef.bbci.co.uk/ace/standard/240/cpsprodpb/c66e/live/71251010-f70b-11ef-896e-d7e7fb1719a4.jpg)_AP ۱۴۰۳ کب ۱۲, يونۍ ۲:۱۱:۳۸_اروپايي مشران له هغه وروسته د اوکرایین تر شا د ملاتړ لپاره راټولېږي، چې تېره ورځ د امریکا ولسمشر او اوکراییني ولسمشر ولودیمر زېلینسکي تر منځ په سپینه ماڼۍ کې لفظي شخړه وشوه.
د پرونۍ (جمعې ورځې) په لیدنه کې ولسمشر ټرمپ په ښکاره ډول ولسمشر زېلینسکي تورن کړ چې ''له درېیمې نړیوالې جګړې سره قیمار کوي'' او د اوکرایین ولسمشر وویل، چې له روسيې سره به هېڅ ډول جوړجاړي و نه کړي.## [له ترینګلتیا ډکه لیدنه: ټرمپ زېلېنسکي تورن کړ چې د "درېیمې نړیوالې جګړې قمار وهي"](https://www.bbc.com/pashto/articles/cqx040v9p10o?at_campaign=githubrss)![له ترینګلتیا ډکه لیدنه: ټرمپ زېلېنسکي تورن کړ چې د "درېیمې نړیوالې جګړې قمار وهي"](https://ichef.bbci.co.uk/ace/standard/240/cpsprodpb/172c/live/0f82c860-f63a-11ef-896e-d7e7fb1719a4.jpg)_AP ۱۴۰۳ کب ۱۱, اونۍ ۱:۱۵:۱۴_د امریکا او اوکرایین ولسمشرانو ترمنځ سپینه ماڼۍ کې له ترینګلتیا د ډکې لیدنې پر مهال لفظي ناندرۍ رامنځته شوې چې د امریکا مرستیال ولسمشر هم پکې ښکېل و.
ډونلډ ټرمپ د دې لیدنې پر مهال ولودیمیر زېلېنسکي ته خبرداری ورکړ چې یا دې هوکړه وکړي او یا دې د امریکا پر مرستو نور حساب نه کوي. هغه ښاغلی زېلېنسکي ته دا خبرداری هم ورکړ چې "د دریېمې نړیوالې جګړې قمار" ته دې لمن نه وهي.## [څیړنه: تر ۲۰۵۰ کاله به له نیمایي ډېر بالغ انسانان چاغ وي](https://www.bbc.com/pashto/articles/c62x8jg87p9o?at_campaign=githubrss)![څیړنه: تر ۲۰۵۰ کاله به له نیمایي ډېر بالغ انسانان چاغ وي](https://ichef.bbci.co.uk/ace/standard/240/cpsprodpb/58bd/live/94c3fc10-f8f6-11ef-ad98-31dd620eac72.jpg)_AP ۱۴۰۳ کب ۱۴, درېنۍ ۱۳:۳۶:۱۱_اټکل کېږي چې تر ۲۰۵۰م کاله به د نړۍ له نیمايي ډېر " بلوغ ته رسېدلي" کسان، د ماشومانو درېیمه برخه او تنکي ځوانان ډېر وزن ولري. دغه نوې موندنې له څه باندې ۲۰۰ هېوادونو کې د څيړنو پر بنسټ شوې او د شمېرو نړیوال بنسټ تازه په ( لانسېټ اېکسټرنل) جورنال کې خپرې کړې دي.## [د روژې میاشتې لیدو پر سر ناندرۍ: پاکستاني پولیس د هغه سړي نیولو هڅه کوي چې ''علماوو ته یې سپکاوی کړی''](https://www.bbc.com/pashto/articles/ce8m12lj703o?at_campaign=githubrss)![د روژې میاشتې لیدو پر سر ناندرۍ: پاکستاني پولیس د هغه سړي نیولو هڅه کوي چې ''علماوو ته یې سپکاوی کړی''](https://ichef.bbci.co.uk/ace/standard/240/cpsprodpb/c80f/live/2ff68d20-f81a-11ef-9e61-71ee71f26eb1.png)_AP ۱۴۰۳ کب ۱۴, درېنۍ ۰:۳۷:۵۸_د پاکستان خیبر پښتونخوا کې ځايي پولیس د هغه سړي نیولو هڅې کوي، چې د دوی په وینا "د دیني علماوو لپاره یې نامناسبه ژبه کارولې" ده.## [روژه او میاشتنی عادت: ولې افغان ښځې خوراک څښاک په پټه کوي؟](https://www.bbc.com/pashto/articles/c07z1jr2r9zo?at_campaign=githubrss)![روژه او میاشتنی عادت: ولې افغان ښځې خوراک څښاک په پټه کوي؟](https://ichef.bbci.co.uk/ace/standard/240/cpsprodpb/dd52/live/876c1310-e1f8-11ee-860f-4b0b053e4cd0.jpg)_AP ۱۴۰۳ کب ۱۳, دونۍ ۱۰:۲۴:۲۳_"يوه ورځ‌ مې پلار په روژې میاشت کې په خوراک ولیدم، سخته وشرمېدلم خو راته وايي، په کرار زړه ډوډۍ وخوره،‌ پټه یې ولې خورې"
دا د کابل اوسېدونکې صهبا خبرې دي چې د میاشتني عادت پر مهال یې په روژه کې د ورځې ډوډۍ خوړله او پلار یې لیدلې وه.
د افغانستان په ټولنه کې خو ان پېغلې نجونې د میاشتني‌ عادت په وخت کې د کور له مشرانو ښځو هم په پټه خوراک څښاک کوي.
ماشومانو ته ډوډۍ تیاروي خو د دې لپاره یې له کاسې یوه مړۍ هم نه کوي‌ چې که ماشوم په روژه خوړلو ولیدلې نو په ټول مالت کې به ډنډورې پسې غږوي چې فلانۍ په غټه تنه روژه خوړله.
دوی ولې مجبوره دي چې د روژتي تظاهر وکړي؟ ولې د میاشتني عادت په دغو دردمنو څو ورځو کې چې ارام ته اړتیا لري، بیا هم د پېشلمي تیارولو لپاره ځان بې خوبه کوي؟ ولې په افغان ټولنه کې لا هم د ښځو د بدن دا طبیعي عادت شرم ګڼل کېږي چې ان پخپله ښځې یې هم په اړه خبرو کولو باندې شرمېږي؟## [په پاکستان کې پټ افغانان د جبري شړلو په وېره کې ژوند کوي](https://www.bbc.com/pashto/articles/c4gek44gl04o?at_campaign=githubrss)![په پاکستان کې پټ افغانان د جبري شړلو په وېره کې ژوند کوي](https://ichef.bbci.co.uk/ace/standard/240/cpsprodpb/b9f6/live/60e5ae40-f601-11ef-aa28-abbfea60ff44.jpg)_AP ۱۴۰۳ کب ۱۳, دونۍ ۶:۳۳:۳۱_دغه لس کلنه نجلۍ په اسلام اباد کې د يوازې يوې کوټې په کور کې چې مخ ته يې خام سړک تېر دی ژوند کوي. د ۲۰۲۴ کال له ډسمبر راهيسې ښوونځي ته نه ده تللې، ځکه ښوونځي پرېکړه کړې، نور هغه افغان زدکوونکي نه مني چې پاکستان کې د زيږېدو قانوني اسناد ونه لري.
دا په ژړا وايي، "زه يوه ورځ ناروغه وم او ما واورېدل چې پوليس افغان ماشومانو پسې ګرځي".## [روژه مو پر ذهن او بدن څه اغېز کوي؟](https://www.bbc.com/pashto/articles/cll56y4rlm0o?at_campaign=githubrss)![روژه مو پر ذهن او بدن څه اغېز کوي؟](https://ichef.bbci.co.uk/ace/standard/240/cpsprodpb/ef64/live/e8246b40-df2c-11ee-9410-0f893255c2a0.jpg)_AP ۱۴۰۳ کب ۱۲, يونۍ ۸:۰۳:۲۹_هر کال میلیونونه مسلمانان له پیشلمي تر لمر لوېدو پورې روژه نیسي. تېرو کلونو کې د نړۍ نیمه شمالي کُره کې روژه په دوبي کې راځي او د نړۍ یو شمېر سیمو کې ورځې اوږدې او موسم تود وي.## [سپینه ماڼۍ کې د ټرمپ او زېلېنسکي ترمنځ ناندرۍ: کومې خبرې تبادله شوې؟](https://www.bbc.com/pashto/articles/c5yx5x1ep19o?at_campaign=githubrss)![سپینه ماڼۍ کې د ټرمپ او زېلېنسکي ترمنځ ناندرۍ: کومې خبرې تبادله شوې؟](https://ichef.bbci.co.uk/ace/standard/240/cpsprodpb/19e7/live/e9b21440-f63b-11ef-9e61-71ee71f26eb1.jpg)_AP ۱۴۰۳ کب ۱۱, اونۍ ۱:۲۴:۴۹_د امریکا د ولسمشر ډونلډ ټرمپ او د اوکرایین د ولسمشر ولادیمیر زېلېنسکي ترمنځ د جمعې پر ورځ سپینه ماڼۍ کې د غونډې پر مهال توندې خبرې تبادله شوې. دوی د اوکرایین ځینو نادره طبیعي منرالونو ته د امریکا د لاسرسي په تړاو د هوکړې لپاره سره لیدل. ټرمپ وروسته د خواله رسنۍ یوه پیغام کې ولیکل: زیلینسکي "په اوول دفتر کې د امریکا متحدو ایالتونو ته سپکاو وکړ." نوموړي زیاته کړې، هغه چې کله سولې ته چمتو شو، بېرته راتلی شي.## [ټرمپ: افغانستان کې رانه پاتې پوځي تجهیزات غواړو، طالبان: ټولې وسلې او نظامي تجهیزات خوندي دي](https://www.bbc.com/pashto/articles/c984ez81jzdo?at_campaign=githubrss)![ټرمپ: افغانستان کې رانه پاتې پوځي تجهیزات غواړو، طالبان: ټولې وسلې او نظامي تجهیزات خوندي دي](https://ichef.bbci.co.uk/ace/standard/240/cpsprodpb/5ef1/live/728935c0-f1ee-11ef-896e-d7e7fb1719a4.png)_AP ۱۴۰۳ کب ۵, يونۍ ۱۴:۰۶:۲۸_په افغانستان کې د طالبانو حکومت د امریکا د ولسمشر ډونلډ ټرمپ هغه ادعا رد کړه چې ګواکې طالبان امریکايي وسلې پلوري. ښاغلي ټرمپ په یوه تازه وینا کې د طالبانو له حکومته غوښتي چې په افغانستان کې پاتې امریکايي پوځي تجهیزات بېرته وروسپاري. هغه ویلي افغانستان ته د مرستو په بڼه د پیسو په ورکړه کې ستونزه نشته خو پوځي تجهیزات بېرته غواړي.## [پر اوکرایین خبرې: ایا د اروپا ستر ځواکونه د ماتې په درشل کې دي؟ ](https://www.bbc.com/pashto/articles/crm7m89m8kmo?at_campaign=githubrss)![پر اوکرایین خبرې: ایا د اروپا ستر ځواکونه د ماتې په درشل کې دي؟ ](https://ichef.bbci.co.uk/ace/standard/240/cpsprodpb/0c04/live/3dc00550-ed91-11ef-a319-fb4e7360c4ec.jpg)_AP ۱۴۰۳ سلواغه ۳۰, درېنۍ ۰:۴۹:۰۹_اوکرایین له کلونو راهیسې د اروپا پر وړاندې د روسیې د ځواک ازموینه ګرځېدلې ده. او اوس سپینې ماڼۍ ته د ډونلډ ټرمپ له ورتګ سره، وضعیت په چټکۍ د اروپا په زیان بدل شوی، تر دې کچې چې اروپایي ځواکونه ځان د یوې جدي ماتې په درشل کې ویني.