# BBC News Pashto## [بريتانیا د پناه غوښتنې سيستم ته بيا کتنه کوي](https://www.bbc.com/pashto/articles/c9872njg55eo?at_medium=RSS&at_campaign=rss?at_campaign=githubrss)![بريتانیا د پناه غوښتنې سيستم ته بيا کتنه کوي](https://ichef.bbci.co.uk/ace/ws/240/cpsprodpb/1f16/live/be15c010-813d-11f0-a34f-318be3fb0481.jpg)_AP ۱۴۰۴ وږی ۲, يونۍ ۲۳:۴۲:۰۸_د بریتانیا حکومت په هوټلونو کې د دېره کډوالو د کمولو لپاره د پناغوښتنې په بهیر کې د یو لړ بدلونونو تابیا کړې ده. د دغه تکل د یوې برخې له مخې به د پناغوښتنې د قضیو په اړه د ژر پرېکړې لپاره خپلواک ارزوونکي ګومارل کېږي. دا اعلان په داسې وخت کې کېږي، چې په دې وروستیو کې په هوټلونو کې د کډوالو د دېره کولو پر ضد لاریونونه شوي او ګڼ ځايي خلک بیا د کډوالو په پلوۍ هم راوتلي دي.## [کیېف کې د خپلواکۍ لمانځنې ورځ: روسیې د اتومي بټۍ د اورلګېدنې پړه پر اوکرایین اچولې](https://www.bbc.com/pashto/articles/cx2qkgz4n8po?at_medium=RSS&at_campaign=rss?at_campaign=githubrss)![کیېف کې د خپلواکۍ لمانځنې ورځ: روسیې د اتومي بټۍ د اورلګېدنې پړه پر اوکرایین اچولې](https://ichef.bbci.co.uk/ace/ws/240/cpsprodpb/a2ac/live/0c813ae0-80e4-11f0-a34f-318be3fb0481.png)_AP ۱۴۰۴ وږی ۲, يونۍ ۱۵:۰۵:۳۸_د یکشنبې په ورځ روسیې اوکرایین تورن کړ چې بې ‌پیلوټه الوتکو یې د دې هېواد د کرسک په نامه سیمې په لوېدیځه غاړه کې یوه اټومي بټۍ په نښه کړې او اور یې په کې بل کړی دی. مسکو وایي، د شپې له خوا یې د برېښنا او انرژۍ یو شمېر تاسیسات په نښه شوي دي. 
د یادې بټۍ د رسنیو دفتر د ټېلېګرام اپ په یو پیغام کې ویلي، په دې پېښه کې څوک نه دي ژوبل شوي او اور ژر تر ژره مړ شوی دی. د دوی په وینا، دغه برید یوه ټرانسفارمر یا  د برېښنا د لېږد او کچې ساتلو ماشین ته زیان اړولی، خو د وړانګو کچه په نورمال حالت کې ده.## [ د طالبانو حکومت استازي د سویس له سفره څه غواړي؟](https://www.bbc.com/pashto/articles/cg503dpm506o?at_medium=RSS&at_campaign=rss?at_campaign=githubrss)![ د طالبانو حکومت استازي د سویس له سفره څه غواړي؟](https://ichef.bbci.co.uk/ace/ws/240/cpsprodpb/7e4f/live/08d72930-80e5-11f0-ab3e-bd52082cd0ae.jpg)_AP ۱۴۰۴ وږی ۲, يونۍ ۱۴:۵۱:۲۴_سويسي چارواکي وايي، په وروستیو کې د طالبانو د حکومت د بهرنیو چارو وزارت یو څلور کسیز پلاوی ورغلی و او د پلازمېنې جېنوا هوايي ډګر حدودو کې دننه يې د هغو افغان کډوالو هويت تایید کړی چې ټاکلې په جرمونو د تورنېدو له امله افغانستان ته ولېږل شي.
خو د طالبانو حکومت بهرنیو چارو وزارت کې یوه سرچینه وايي، دغه پلاوی سوېس کې مېشتو افغانانو ته د کونسلي خدماتو پر بیاپیلولو او سیاسي موضوعاتو هم له سوېسي چارواکو سره غږېدلی.
خو د طالبانو حکومت بهرنیو چارو وزارت کې یوه سرچینه وايي، دغه پلاوی سوېس کې مېشتو افغانانو ته د کونسلي خدماتو پر بیاپیلولو او سیاسي موضوعاتو هم له سوېسي چارواکو سره غږېدلی.
خو د سوېس دولت ویلي، د طالبانو د حکومت په رسميت پېژندلو هېڅ پلان نه لري.## [خیبر پښتونخوا کې د اورښتونو څپه: د مړینو شمېر له ۴۰۰ واوښت](https://www.bbc.com/pashto/articles/cg4xw5lxxz3o?at_medium=RSS&at_campaign=rss?at_campaign=githubrss)![خیبر پښتونخوا کې د اورښتونو څپه: د مړینو شمېر له ۴۰۰ واوښت](https://ichef.bbci.co.uk/ace/ws/240/cpsprodpb/11c3/live/ec90ed50-80cc-11f0-a34f-318be3fb0481.jpg)_AP ۱۴۰۴ وږی ۲, يونۍ ۹:۵۴:۰۳_په خیبر پښتونخوا ایالت کې د سختو بارانونو او د کورونو د چتونو پرېوتلو له امله اته کسان مړه شوي او ۴۷ نور ټپیان دي.
ژغورنډلې ویلي، ډېره مرګژوبله د دېوالونو او لمریزې برېښنا د تختو چپه کېدو له امله پېښه شوې ده.
د خیبرپښتونخوا د طبیعي پیښو د مدیریت اداره (پي‌ډي‌ایم‌اې) وايي، په دغه ایالت کې له تېرو نهو ورځو یا د اګسټ له پنځلسمې راهیسې په بېلابېلو سیمو کې د اورښتونو او سېلابونو له امله د مړو شویو کسانو شمېر له ۴۰۰ څخه اوښتی دی.## [کرېکټ: د افغانستان په کوربتوب له بنګله دېش سره په متحده عرب اماراتو کې سیالۍ کېږي](https://www.bbc.com/pashto/articles/cwyed9kzng5o?at_medium=RSS&at_campaign=rss?at_campaign=githubrss)![کرېکټ: د افغانستان په کوربتوب له بنګله دېش سره په متحده عرب اماراتو کې سیالۍ کېږي](https://ichef.bbci.co.uk/ace/ws/240/cpsprodpb/3671/live/8f9e5280-80e1-11f0-a34f-318be3fb0481.jpg)_AP ۱۴۰۴ وږی ۲, يونۍ ۱۱:۵۸:۱۳_افغانستان د دريو شل اوريزو او دریو یو ورځنیو نړيوالو لوبو لپاره د بنګله دېش کوربتوب کوي.
د افغانستان کرېکټ بورډ د يوې اعلاميې په خپرولو سره ويلي چې دغه سيالۍ به د اکټوبر پر دوېمه په متحده عرب اماراتو کې پيل شي چې د همدې مياشتې تر ۱۴ نېټې به دوام وکړي.
د افغانستان کرېکټ بورډ په وینا د شل اوریزو سیالیو لوبلړۍ  په شارجه کې ترسره کېږي چې لومړۍ لوبه د اکټوبر پر دویمه نېټه، دویمه لوبه د اکټوبر پر درېیمه نېټه او وروستۍ شل اوریزه لوبه د اکټوبر پر پنځمه نېټه ترسره کېږي.
د یو ورځنیو لوبلړۍ په ابوظبی کې پر اتمه نېټه پیلېږي چې دویمه لوبه یې پر ۱۱ مه او درېیمه لوبه یې پر ۱۴ نېټه کېدونکې ده.## [د غزې اوسېدونکي د قحطۍ په اړه: 'زما تر ټولو کوچنی ماشوم نه پوهېږي، چې مېوې څنګه خوند لري](https://www.bbc.com/pashto/articles/c5yl0vwzw8xo?at_medium=RSS&at_campaign=rss?at_campaign=githubrss)![د غزې اوسېدونکي د قحطۍ په اړه: 'زما تر ټولو کوچنی ماشوم نه پوهېږي، چې مېوې څنګه خوند لري](https://ichef.bbci.co.uk/ace/ws/240/cpsprodpb/6f01/live/4b2ed620-8013-11f0-83cc-c5da98c419b8.jpg)_AP ۱۴۰۴ وږی ۱, اونۍ ۲۳:۵۲:۴۱_وروسته له هغه چې د ملګرو ملتونو په ملاتړ یوه راپور کې د لومړي ځل لپاره د غزې په ځینو برخو کې د قحطۍ تائید وشو، د غزې تړانګې اوسېدونکو بي‌بي‌سي ته د سختې لوږې اغیزې بیان کړې.
له غزې ښاره د پنځو ماشومانو مور، ۴۱ کلنه ریم توفیق خدر وايي: "د قحطۍ تائید ډېر ناوخته وشو، خو بیا هم مهم ګام دی. له پنځو میاشتو راهیسې مو هغه خواړه نه دي خوړلي، چې پروټین لري. زما تر ټولو کوچنی ماشوم څلور کلن دی، هغه نه پوهېږي چې میوې او سابه څنګه ښکاري او څه ډول خوند لري."## [د ترکيې لومړۍ مېرمنې له ملانيا ټرمپ غوښتي چې د غزې د ماشومانو لپاره غږ اوچت کړي](https://www.bbc.com/pashto/articles/cly4pyyrmjpo?at_medium=RSS&at_campaign=rss?at_campaign=githubrss)![د ترکيې لومړۍ مېرمنې له ملانيا ټرمپ غوښتي چې د غزې د ماشومانو لپاره غږ اوچت کړي](https://ichef.bbci.co.uk/ace/ws/240/cpsprodpb/af6e/live/c2b02dd0-808f-11f0-a34f-318be3fb0481.jpg)_AP ۱۴۰۴ وږی ۲, يونۍ ۲:۱۶:۰۱_د ترکيې د ولسمشر مېرمنې امينه اردوغان د امریکا د ولسمشر ډونلډ ټرمپ مېرمنې ملانيا ټرمپ ته لیک استولی او غوښتنه يې ترې کړې چې د هغو ماشومانو لپاره هم غږ پورته کړي چې په غزه کې د اسرائيلو د جګړې له کبله له کړاوونو سره مخامخ دي. امينې اردوغان د امریکا د لومړۍ مېرمنې د هغه ملاتړ ستاينه کړې چې د روسیې د بشپړ يرغل پر مهال يې د اوکرايين د ماشومانو لپاره څرګند کړی و.## [کولرا څه اغېز لري او مخنیوی یې څنګه کېدای شي؟](https://www.bbc.com/pashto/articles/crlzp1pwxr4o?at_medium=RSS&at_campaign=rss?at_campaign=githubrss)![کولرا څه اغېز لري او مخنیوی یې څنګه کېدای شي؟](https://ichef.bbci.co.uk/ace/ws/240/cpsprodpb/895c/live/96dda6b0-8021-11f0-83cc-c5da98c419b8.jpg)_AP ۱۴۰۴ وږی ۲, يونۍ ۱:۰۶:۰۰_په باراني موسم کې عموما د کولرا پېښې عامې دي. کولرا یو خطرناک باکتریایي انتان دی چې د شدید اسهال او د انسان په بدن کې د اوبو د کمېدو (ډیهایډرېشن) لامل کېږي.
کولرا د درملنې وړ ناروغي ده، خو که پر وخت یې درملنه ونه شي، نو پر وژونکې هغې بدلېدای شي.## [کوم خواړه باید بیا تاوده او کوم تاوده نه شي؟](https://www.bbc.com/pashto/articles/c75d5lg29vdo?at_medium=RSS&at_campaign=rss?at_campaign=githubrss)![کوم خواړه باید بیا تاوده او کوم تاوده نه شي؟](https://ichef.bbci.co.uk/ace/ws/240/cpsprodpb/fa2d/live/8250b380-7f55-11f0-ab3e-bd52082cd0ae.jpg)_AP ۱۴۰۴ وږی ۲, يونۍ ۵:۲۰:۵۰_د خوړو بیا ګرمول کولی شي پټ روغتیايي خطرونه ولري. د دې لارښوونو پلي کول به ستاسو د خوړو په خوندي ساتلو کې مرسته وکړي او د خوړو څخه رامنځته کېدونکو ناروغیو خطر په کمولو کې مرسته کوي.
پاتې شوي خواړه د ۲۴ تر ۴۸ ساعتونو کې دننه وخورئ او که پلان نه لرئ چې ژر یې وخورئ، د یخچال په یخدان کې یې کېږدئ او کنګل یې کړئ.