# BBC News Pashto## [ټرمپ پر روسیې نوي بندیزونه ولګول؛ وايي‌ چې پوتین سره خبرې "هېڅ ځای نه نیسي"](https://www.bbc.com/pashto/articles/c8x18lejn5jo?at_medium=RSS&at_campaign=rss?at_campaign=githubrss)![ټرمپ پر روسیې نوي بندیزونه ولګول؛ وايي‌ چې پوتین سره خبرې "هېڅ ځای نه نیسي"](https://ichef.bbci.co.uk/ace/ws/240/cpsprodpb/a4ac/live/8950e390-afb0-11f0-8d08-1b665d660a89.png)_AP ۱۴۰۴ لړم ۱, پينځنۍ ۱:۴۰:۴۱_امریکا په اوکرايين کې سولې ته د اړ ایستلو په موخه پر مسکو د فشار راوړلو لپاره پر روسیې نوي بندیزونه ولګول. په دغو بندیزونو کې د روسیې د تېلو دوه لوی شرکتونه 'روسنیفت او لوک‌ایل' په نښه شوي دي.
د امریکا ولسمشر ډونلډ ټرمپ ویلي، "هر وخت چې ولادیمیر سره غږېدلی یم نو ترمنځ مو ډېرې ښې خبرې شوې دي خو وروسته یې هېڅ ځای نه دی نیولی. خبرې مو هېڅ ځای ته نه رسېږي."## [د ملګرو ملتونو عالي محکمه: اسرائيل مکلف دي چې غزې ته د ملګرو ملتونو مرستې ور پرېږدي](https://www.bbc.com/pashto/articles/c397v3xzzwzo?at_medium=RSS&at_campaign=rss?at_campaign=githubrss)![د ملګرو ملتونو عالي محکمه: اسرائيل مکلف دي چې غزې ته د ملګرو ملتونو مرستې ور پرېږدي](https://ichef.bbci.co.uk/ace/ws/240/cpsprodpb/9870/live/492e9470-af96-11f0-ba75-093eca1ac29b.jpg)_AP ۱۴۰۴ تله ۳۰, څلرنۍ ۲۲:۲۹:۵۸_د ملګرو ملتونو د عدالت نړیولې محکمې (ای‌سي‌جې) له اسرائيل غوښتي چې د "اشغالګر ځواک" په توګه قانوني مکلفیت لري چې د ملګرو ملتونو او د دغه سازمان اړوند ادارو ته په اسانتیاو برابرولو سره غزې ته د بشري‌ مرستو رسولو بهیر ډاډمن او د عامو فلسطیني وګړو بنسټيزې اړتیاوې پوره کړي.
د ملګرو ملتونو عالي محکمې همداراز د یوه مشورتي نظر په ترڅ کې ویلي چې اسرائيل تر اوسه خپل هغه تورونه نه دي زباد کړي چې ادعا یې کړې وه چې ګواکې د فلسطیني کډوالو لپاره د ملګرو ملتونو اداره (اونروا)‌ "بې‌پرې نه ده" او یا دا چې "ځینې کارکوونکي یې د حماس او نورو وسله‌والو ډلو غړي دي."## [ونس وايي، په غزه کې د اوربند تړون له "تمې ښه روان دی" خو که حماس همکاري ونکړي "له منځه به يوړل شي"](https://www.bbc.com/pashto/articles/cp8eyj1qd4lo?at_medium=RSS&at_campaign=rss?at_campaign=githubrss)![ونس وايي، په غزه کې د اوربند تړون له "تمې ښه روان دی" خو که حماس همکاري ونکړي "له منځه به يوړل شي"](https://ichef.bbci.co.uk/ace/ws/240/cpsprodpb/7a0c/live/025f6c40-aebf-11f0-ba75-093eca1ac29b.jpg)_AP ۱۴۰۴ تله ۳۰, څلرنۍ ۱۲:۵۱:۵۷_د امریکا مرستيال ولسمشر جې ډي ونس د اسرائیلو د سفر پر مهال ويلي، د غزې اوربند تړون پلي کېدل "تر تمې ښه روان دي" او په وينا یې دا اوربند کولی شوی دوام وکړي. ونس همدا ډول ګوتڅنډنه کړې چې که "حماس همکاري و نه کړي، له منځه به يوړل شي." خو دا یې نه دي ويلي چې د دې فلسطينۍ ډلې د وسلو اېښودلو وروستۍ نېټه به کله وي. دا امریکا د پلان يوه برخه ده چې لا پرې هوکړه نه دی شوې.## [ د لارو بندېدو له امله پاکستان ته د هوايي ټکټ بیه ۵۰۰ ‌ډالرو ته ختلې ده](https://www.bbc.com/pashto/articles/cz91nqp1n5qo?at_medium=RSS&at_campaign=rss?at_campaign=githubrss)![ د لارو بندېدو له امله پاکستان ته د هوايي ټکټ بیه ۵۰۰ ‌ډالرو ته ختلې ده](https://ichef.bbci.co.uk/ace/ws/240/cpsprodpb/466c/live/d56f8800-af31-11f0-b2a1-6f537f66f9aa.jpg)_AP ۱۴۰۴ تله ۳۰, څلرنۍ ۱۰:۴۶:۲۷_د افغانستان او پاکستان ترمنځ ځمکنۍ لارې تړل، تګ- راتګ نه کېږي، خو د هوا له لارې اوس خلک تګ-راتګ کولی شي چې له امله یې ګڼه ګوڼه ډېره زیاته ده او د ټکټونو بیې هم ډېرې لوړې شوې دي.
که څه هم د اریانا افغان هوايي شرکت ویلي، چې د یوه ټکټ بیه یې ۱۴۰ ډالره ده او له مسافرتي شرکتونو باید خلک په لوړه بیه ټکټونه وانه خلي، خو عملا په لوړه بیه هم د ټکټونو پېر او پلور روان دی.
د الوتنو د ټیکټونو په‌ ځینو پلورنځیو کې پاکستان ته د الوتکې ټکټونه ان په ۵۰۰ ډالره هم پېرل کېږي.## [ایا راتلونکی ځیرک ژوند به پوه شي چې انسانان کله هم موجود وو؟](https://www.bbc.com/pashto/articles/cr432d14xgeo?at_medium=RSS&at_campaign=rss?at_campaign=githubrss)![ایا راتلونکی ځیرک ژوند به پوه شي چې انسانان کله هم موجود وو؟](https://ichef.bbci.co.uk/ace/ws/240/cpsprodpb/db95/live/6d542350-af15-11f0-aa13-0b0479f6f42a.jpg)_AP ۱۴۰۴ تله ۳۰, څلرنۍ ۷:۲۶:۴۷_موږ انسانان له پخوا راهیسې د تېر وخت په اړه تل لېواله پاتې شوي یو.
موږ د ځمکې له ژورو بې شمېره فوسیلونه (د پخوانیو ژوو یا نباتاتو پاتې شوني) راایستلي دي - دا د ځمکې د ۴،۵ میلیارده کلن تاریخ پاتې شوني دي او موږ ته دا ښيي چې پخوانیو ژويو د انسان له راپیدا کېدو ډېر مخکې څنګه ژوند کاوه.## [پاکستان څه وايي چې افغانستان سره به دا ځل اوربند وپايي او که نه؟](https://www.bbc.com/pashto/articles/c2lpjndjz5qo?at_medium=RSS&at_campaign=rss?at_campaign=githubrss)![پاکستان څه وايي چې افغانستان سره به دا ځل اوربند وپايي او که نه؟](https://ichef.bbci.co.uk/ace/ws/240/cpsprodpb/937d/live/36921320-ae68-11f0-aa13-0b0479f6f42a.jpg)_AP ۱۴۰۴ تله ۳۰, څلرنۍ ۸:۵۰:۰۳_د پاکستان دفاع وزیر خواجه محمد اصف وايي چې هېواد یې له افغانستان سره د "ټولو مسئلو دایمي او سوله ‌ييز حل" غواړي.
ښاغلي اصف په افغانستان کې د طالبانو حکومت سره په دوحه کې د هوکړې له کبله د قطر او ترکیې رول ستایلی او ویلي یې دي چې، "د هغوی باوري منځګړیتوب د دواړو هېوادونو ترمنځ د باور په رامنځته کولو کې مرسته وکړه او پاکستان په سیمه کې د سولې او ثبات د ودې لپاره د دوی دوامداره رول ته ارزښت ورکوي."## [ "نه مې غوښتل خلک ووایي، ښځې تېروتنه وکړه"](https://www.bbc.com/pashto/articles/cq83yx59p9jo?at_medium=RSS&at_campaign=rss?at_campaign=githubrss)![ "نه مې غوښتل خلک ووایي، ښځې تېروتنه وکړه"](https://ichef.bbci.co.uk/ace/ws/240/cpsprodpb/3c2a/live/078c3f40-ae6f-11f0-b2a1-6f537f66f9aa.jpg)_AP ۱۴۰۴ تله ۳۰, څلرنۍ ۸:۴۸:۴۷_دا هغه ستورمزلې وه چې په وړاندې یې خنډونه مات کړل او مخته لاړه.
ایلین کولینز تاریخ جوړ کړ ځکه چې د یوې ښځې په توګه لومړنۍ هغه وه چې یوه فضايي بېړۍ یې چلوله او قومانده یې ورکوله، خو د هغې پر حیرانوونکو لاسته راوړنو سربېره، هر څوک د هغې له نامه سره اشنا نه دي.
اوس د ( فضايي ښځې یا Spacewoman) په نوم یو بشپړ اوږد مستند فلم، چې د هغې د مخکښ کاري مسلک کیسه کوي، داسې ښکاري چې دا حالت بدلوي.## [سانايي تکایچي د جاپان په تاریخ کې لومړنۍ ښځينه لومړۍ وزیره وټاکل شوه](https://www.bbc.com/pashto/articles/c5yl0dxx93ro?at_medium=RSS&at_campaign=rss?at_campaign=githubrss)![سانايي تکایچي د جاپان په تاریخ کې لومړنۍ ښځينه لومړۍ وزیره وټاکل شوه](https://ichef.bbci.co.uk/ace/ws/240/cpsprodpb/6039/live/2dd96f30-ae95-11f0-ba75-093eca1ac29b.jpg)_AP ۱۴۰۴ تله ۳۰, څلرنۍ ۸:۴۸:۱۶_تکایچي چې د بریتانیا د پخوانۍ لومړۍ وزیرې مارګریت ټاچر د ستاینې له کبله په "کلکې ښځې" یا "پولادي مېرمنې" باندې هم پېژندل کېږي، محافظه‌ کار لید لوری لري. د همجنسه ودونو مخالفه ده او له هغې زیاتېدونکې غوښتنې سره یې هم مخالفت کړی چې واده کړې ښځې خپل منځنی نوم وساتي.
دې کار ځينې ځوانې ښځې د هغې د بري پراهمیت شکمنې کړې دي.## [څنګه مو په بدن کې د هورمونونو تولید ذهن کنټرولوي؟](https://www.bbc.com/pashto/articles/cq6z232n5dyo?at_medium=RSS&at_campaign=rss?at_campaign=githubrss)![څنګه مو په بدن کې د هورمونونو تولید ذهن کنټرولوي؟](https://ichef.bbci.co.uk/ace/ws/240/cpsprodpb/ec8c/live/b85bcbc0-a9af-11f0-b2a1-6f537f66f9aa.jpg)_AP ۱۴۰۴ تله ۳۰, څلرنۍ ۱۱:۱۹:۱۹_هورمونونه زموږ د بدن په سم ډول فعالیت کولو کې مهمه ونډه لري. خو کېدی شي پر مزاج او ذهني روغتیا مو ژور او کله نا کله ان منفي اغېزه هم وکړي.  
موږ ټول غواړو فکر وکړو چې زموږ احساسات او عواطف زموږ تر کنټرول لاندې دي، خو ایا دا په رښتیا همداسې ده؟
ساینسپوهان له ډېر پخوا راهیسې پر دې پوهېږي چې هغه کیمیاوي پیغام رسونکي مواد چې نیوروټرانسمیټرز بلل کېږي، زموږ پر ماغزه اغېز لري.
خو اوس نورې څېړنې کوي او غواړي پ