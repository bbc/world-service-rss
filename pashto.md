# BBC News Pashto## [اسلام اباد کې د ټېک ټاکرې ثنا یوسف وژنه: "پاکستان کې د جنسیت پر بنسټ باید څوک و نه وژل شي"](https://www.bbc.com/pashto/articles/clynxlrn3dko?at_campaign=githubrss)![اسلام اباد کې د ټېک ټاکرې ثنا یوسف وژنه: "پاکستان کې د جنسیت پر بنسټ باید څوک و نه وژل شي"](https://ichef.bbci.co.uk/ace/standard/240/cpsprodpb/0bdb/live/1c964e60-4071-11f0-a55b-41bab8bccdf3.jpg)_AP ۱۴۰۴ غبرگولی ۱۳, درېنۍ ۱۵:۱۲:۲۶_د پاکستان د پلازمېنې اسلام اباد پولیس وايي، د ټیک ټاکرې ثنا یوسف په وژنه تورن کس یې نیولی دی. ثنا یوسف ۱۷ کلنه وه او پر خواله رسنیو ټېک ټاک او انسټاګرام یې ګڼ شمېر پلویان لرل.
دا دوشنبه (مې دویمه) ماښام مهال په خپل کور کې د یوه نامعلوم کس له خوا په ډزو وژل شوې ده.
د پاکستاني رسنیو د راپورونو له مخې، ثنا یوسف د 'خیبر پښتونخوا د چترال' اوسېدونکې وه چې له څو مودې راهیسې له کورنۍ سره پلازمېنه اسلام کې اوسېده.## [د طالبانو حکومت وايي، له هغو هېوادونو یې د څارویو واردول منع کړي چې حیواني ناروغي پکې خپره ده](https://www.bbc.com/pashto/articles/c74n7nyxn7ro?at_campaign=githubrss)![د طالبانو حکومت وايي، له هغو هېوادونو یې د څارویو واردول منع کړي چې حیواني ناروغي پکې خپره ده](https://ichef.bbci.co.uk/ace/standard/240/cpsprodpb/c306/live/caf9bdb0-4063-11f0-835b-310c7b938e84.jpg)_AP ۱۴۰۴ غبرگولی ۱۳, درېنۍ ۱۰:۵۱:۰۹_د لوی یا قربانۍ اختر په درشل کې په افغانستان کې د طالبانو حکومت وايي، له هغو هېوادونو یې د څارویو واردول منع کړي چې حیواني ناروغي پکې خپره شوې ده.
د طالبانو حکومت د کرنې، اوبو لګولو او مالدارۍ وزارت همدا راز ویلي چې په دې وروستیو کې هېڅ هېواد ته افغان څاروي هم نه دي صادر شوي.
دا وزارت داسې مهال دا خبره کوي چې ځینو ایراني رسنیو خبر ورکړی و چې ګواکې ایران له افغانستانه د څارویو واردول منع کړي دي.## [ملګرو ملتونو په غزه کې د مرستو وېش مرکز ته نژدې د فلسطینیانو د وژنې په اړه د خپلواکې څېړنې غوښتنه کړې](https://www.bbc.com/pashto/articles/c0eq5w52nweo?at_campaign=githubrss)![ملګرو ملتونو په غزه کې د مرستو وېش مرکز ته نژدې د فلسطینیانو د وژنې په اړه د خپلواکې څېړنې غوښتنه کړې](https://ichef.bbci.co.uk/ace/standard/240/cpsprodpb/e27a/live/810bd720-3ecd-11f0-bace-e1270fc31f5e.jpg)_AP ۱۴۰۴ غبرگولی ۱۳, درېنۍ ۳:۵۵:۳۰_د ملګرو ملتونو مشر انتونيو ګورتېرېش د تېرې یکشنبې په ورځ د غزې په جنوب کې د مرستو د وېش مرکز ته څېرمه پر فلسطينيانو د ډزو او وژلو د راپورونو په اړه د خپلواکې څېړنې غوښتنه کړې ده. د جون پر لومړۍ نېټه داسې راپورونه ورکړل شول چې اسرائيلي ځواکونو پر هغو فلسطينيانو ډزې کړې چې خواړه او نور اړين توکي يې ترلاسه کول. عيني شاهدانو ويلي، هغه وخت ډزې وشوې چې دوی غزې په جنوب د رفح په سيمه کې د مرستو وېش مرکز ته د خوړو ترلاسه کولو لپاره په کتار کې ولاړ وو.## [ روسیې د طالبانو حکومت سفیر ومانه: مسکو او کابل د څه په لټه کې دي؟ ](https://www.bbc.com/pashto/articles/cp92m3jm7kzo?at_campaign=githubrss)![ روسیې د طالبانو حکومت سفیر ومانه: مسکو او کابل د څه په لټه کې دي؟ ](https://ichef.bbci.co.uk/ace/standard/240/cpsprodpb/b657/live/6f97af30-3fce-11f0-b513-afe1c28489b9.jpg)_AP ۱۴۰۴ غبرگولی ۱۳, درېنۍ ۱:۰۸:۵۷_د افغانستان پلازمېنه کابل کې د روسیې سفیر دیمیتري ژیرنوف د یکشنبې په ورځ د طالبانو حکومت د بهرنیو چارو وزیر امیر خان متقي سره لیدنه کې، په مسکو کې د طالبانو حکومت د سفیر د منلو او د دواړو هېوادونو ترمنځ د ډیپلوماټیکو اړیکو د پیاوړتیا خبره وکړه. تر دې مخکې مسکو کې د طالبانو حکومت استازی د سرپرست یا شارژدافیر په کچه و. روسیه یو له هغو هېوادونو ده چې د طالبانو له بیا واکمنېدو سره یې کابل کې سفارت بند نه کړ.## [نوی نړیوال ریکارډ: یوه داسې سندره چې د ۱۹۵ هېوادونو ښځو ویلې ده](https://www.bbc.com/pashto/articles/cwyw8zr8e9ro?at_campaign=githubrss)![نوی نړیوال ریکارډ: یوه داسې سندره چې د ۱۹۵ هېوادونو ښځو ویلې ده](https://ichef.bbci.co.uk/ace/standard/240/cpsprodpb/70c5/live/5c3eac40-3fbf-11f0-b6e6-4ddb91039da1.jpg)_AP ۱۴۰۴ غبرگولی ۱۲, دونۍ ۱۴:۵۰:۲۲_د جنسیتي برابري او د ښځو د رواني روغتیا لپاره کارکوونکي یوه بنسټ د یوه نوښت په ترڅ کې د 'ګېنس بک اف ورلډ ریکارډز' لپاره یو نوی ریکارډ جوړ کړی دی. د 'د فریکوېنسي سکول' په نوم دغه بنسټ داسې یوه سندره تولید کړې چې د افغانستان په ګډون د نړۍ د ۱۹۵ هېوادونو ښځو پکې د خپل غږ په بدرګه د خپلې سيمې په ژبه یوه یوه کلمه ویلې ده.## [د پخلي لپاره له کارول شویو غوړو د صابون جوړولو نوښت کیسه](https://www.bbc.com/pashto/articles/c87j5pz57v7o?at_campaign=githubrss)![د پخلي لپاره له کارول شویو غوړو د صابون جوړولو نوښت کیسه](https://ichef.bbci.co.uk/ace/standard/240/cpsprodpb/90d1/live/44ca0360-3fac-11f0-835b-310c7b938e84.jpg)_AP ۱۴۰۴ غبرگولی ۱۲, دونۍ ۱۲:۲۱:۵۱_ښايي ډېر لږ ۲۷ کلن کسان کارول شویو غوړو ته د سوداګرۍ د یوه داسې فرصت په سترګه وګوري چې سابون یا د سپیو خواړه ترې جوړ کړي.
خو هوګو ډانیل چاوېز چې د سسټېنټا هندوراس په نامه د یوې نادولتي ادارې مشر دی همدا کار کړی.## [ایا د افغانستان قوش تېپې کانال د منځنۍ اسیا اوبه کموي؟](https://www.bbc.com/pashto/articles/c17rzd5jr4ko?at_campaign=githubrss)![ایا د افغانستان قوش تېپې کانال د منځنۍ اسیا اوبه کموي؟](https://ichef.bbci.co.uk/ace/standard/240/cpsprodpb/e0e2/live/1fe86c70-3ef9-11f0-835b-310c7b938e84.jpg)_AP ۱۴۰۴ غبرگولی ۱۱, يونۍ ۱۵:۰۱:۳۹_د افغانستان په شمال کې د قوش تېپې کانال د چارو له پرمختګ سره هممهاله د منځنۍ اسیا هېوادونه د امو سیند د اوبو د کمېدو په هکله اندېښنې ښيي.
په افغانستان کې د طالبانو حکومت تازه ویلي چې د دې کانال نژدې سل کیلومتره اوږد دویم پړاو یا فاز په بشپړېدو دی.
د تاجکستان د راغون او د قوش تېپې کانال په څېر سترو پروژو په منځنۍ اسیا کې د اوبو د سرچینو وېش په جنجالي مسله بدل کړی دی.## [د حج په اړه پنځه حقیقتونه، ایا مخکې پرې پوهېدئ؟](https://www.bbc.com/pashto/articles/c04ev24ry0qo?at_campaign=githubrss)![د حج په اړه پنځه حقیقتونه، ایا مخکې پرې پوهېدئ؟](https://ichef.bbci.co.uk/ace/standard/240/cpsprodpb/21ac/live/4fd0f630-3ce4-11f0-aa24-d1c64c46ace6.jpg)_AP ۱۴۰۴ غبرگولی ۱۱, يونۍ ۲:۰۳:۴۶_حج د مسلمانانو لپاره یو سپېڅلی سفر دی چې هر کال نژدې دوه میلیونه عبادت کوونکي د سعودي عربستان مکې ښار ته ورځي. دا د اسلام له پنځو بناوو یا ستنو یوه ده او هر هغه مسلمان چې بدني او مالي وس ولري، په ژوند کې یو ځل پرې حج ادا کول فرض دي.## [د امریکا سوداګریزو دعوو محکمې د ټرمپ د پراخو تعرفو مخه ونیوله](https://www.bbc.com/pashto/articles/cgr51we75vyo?at_campaign=githubrss)![د امریکا سوداګریزو دعوو محکمې د ټرمپ د پراخو تعرفو مخه ونیوله](https://ichef.bbci.co.uk/ace/standard/240/cpsprodpb/c965/live/ee7d42e0-3c42-11f0-aa24-d1c64c46ace6.jpg)_AP ۱۴۰۴ غبرگولی ۸, پينځنۍ ۰:۱۵:۲۷_د امریکا یوې فدرالي محکمې پرېکړه کړې ولسمشر ډونلډ ټرمپ د نړیوالو تعرفو 'ګمرکي مالیاتو' په لګولو کې له خپل قانوني واک پښه اړولې ده، چې دا د هغه د اقتصادي‌ پالیسۍ لپاره یو لوی ګوازر ګڼل کېږي.
د نړویالې سوداګرۍ محکمې پرېکړه کړې چې د سپینې مانۍ لخوا نافذ شوی بېړنی قانون نژدې پر هر هېواد د تعرفو لګولو لپاره یو اړخیز واک نه ورکوي.## [د ټرمپ د ۵۰ سلنه ګمرکي تعرفو له ګواښ وروسته اروپايي ټولنې د "درناوي" غوښتنه وکړه](https://www.bbc.com/pashto/articles/cx2x903rgnvo?at_campaign=githubrss)![د ټرمپ د ۵۰ سلنه ګمرکي تعرفو له ګواښ وروسته اروپايي ټولنې د "درناوي" غوښتنه وکړه](https://ichef.bbci.co.uk/ace/standard/240/cpsprodpb/638f/live/ddfea6e0-3853-11f0-8947-7d6241f9fce9.jpg)_AP ۱۴۰۴ غبرگولی ۲, جمعه ۲۳:۳۴:۰۶_د ټرمپ له څرګندونو وروسته د اروپايي اتحادیې د سوداګرۍ کمیشنر وویل دا ۲۷ غړو بلاک ژمن دی چې له امریکا سره د "درناوي" پر بنسټ یو سوداګریز تړون ته ورسېږي، نه د "ګواښونو" پر بنسټ.
د اروپايي اتحادیې د سوداګرۍ کمیشنر ماروش شېفچووېچ د امریکا له سوداګریز استازي جېمزن ګریر او د سوداګرۍ له وزیر هوارډ لټنیک سره له تېلیفوني خبرو وروسته وویل:
"اروپایي اتحادیه پوره ژمنه ده او غواړي یو داسې تړون ترلاسه کړي چې دواړو لوریو ته ګټه ورسوي."## [ټرمپ او پوتین ټیلیفوني اړیکه: ټرمپ وايي روسیه او اوکرایین به 'سملاسي د اوربند خبرې پیل کړي'](https://www.bbc.com/pashto/articles/cm2yynzyk54o?at_campaign=githubrss)![ټرمپ او پوتین ټیلیفوني اړیکه: ټرمپ وايي روسیه او اوکرایین به 'سملاسي د اوربند خبرې پیل کړي'](https://ichef.bbci.co.uk/ace/standard/240/cpsprodpb/20f6/live/64921410-3531-11f0-8947-7d6241f9fce9.jpg)_AP ۱۴۰۴ غویی ۳۰, درېنۍ ۴:۲۱:۲۲_د امریکا ولسمشر ډونلډ ټرمپ له خپل روسي سيال ولادمير پوتين سره له دوه ساعته ټيليفوني خبرو اترو وروسته ويلي، روسيه او اوکرايين به "سملاسي" د اوربند او جګړې د پايته رسولو لپاره خبرې پيل کړې. ټرمپ چې دا خبرې "ډېرې ښې" بللې ويلي، د سولې شرايطو په اړه بايد د دواړو خواو تر منځ خبرې وشي. سره له دې چې ټرمپ هيله څرګنده کړې او د له اوکرايين ولسمشر ولودمير زېلېنسکي سره يې هم خبرې کړې دي خو اوربند يا د سولې تړون نژدې نه ښکاري.## [د اوکرايين جګړه: ټرمپ وايي د "وینو حمام" بندولو لپاره د دوشنبې په ورځ پوتین ته ټليفون کوي](https://www.bbc.com/pashto/articles/cy5en6np2z2o?at_campaign=githubrss)![د اوکرايين جګړه: ټرمپ وايي د "وینو حمام" بندولو لپاره د دوشنبې په ورځ پوتین ته ټليفون کوي](https://ichef.bbci.co.uk/ace/standard/240/cpsprodpb/589d/live/c8920360-33a8-11f0-8519-3b5a01ebe413.jpg)_AP ۱۴۰۴ غویی ۲۸, يونۍ ۵:۳۰:۵۴_د امریکا ولسمشر ډونلډ ټرمپ وايي د دوشنبې په ورځ به د روسيې له ولسمشر ولاديمير پوتین سره په اوکرايين کې د جګړې د پايته رسولو په اړه ټيليفوني خبرې وکړې. نوموړي ويلي د خبرو موخه د "وينو حمام بندول دي". ټرمپ د خپلې ټولنيزې رسنۍ ټروټ سوشل يوه پوسټ کې ليکلي چې له پوتین وروسته به د اوکرايین د ولسمشر ولودمير زېلېنسکي او د ناټو د غړو له يو شمېر مشرانو سره هم خبرې وکړي.