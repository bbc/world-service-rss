# BBC News Pashto## [پاکستان وايي "۷۱ خوارج" یې وژلي ](https://www.bbc.com/pashto/articles/cj45geyn005o?at_campaign=githubrss)![پاکستان وايي "۷۱ خوارج" یې وژلي ](https://ichef.bbci.co.uk/ace/standard/240/cpsprodpb/534d/live/988fa920-242f-11f0-8c2e-77498b1ce297.jpg)_AP ۱۴۰۴ غویی ۸, دونۍ ۱۲:۵۶:۰۴_د پاکستان پوځ ادعا کړې چې له افغانستان سره پر کرښه یې شمالي او سوېلي وزیرستان کې له تېرو درېیو ورځو راهیسې په جلا عملیاتو کې ۷۱ وسله‌وال وژلي. د پوځ رسنیو برخې په یوه خبرپاڼه کې ویلي، په لومړیو عملیاتو کې ۵۴ اورپکي شمالي وزیرستان کې وژل شوي. د پاکستان د کورنیو چارو وزیر محسن نقوي وژل شوي کسان 'خوارج بللي'، هغه اصطلاح چې د پاکستان حکومت يې پاکستاني طالبانو غورځنګ (ټي‌ټي‌پي) ته کاروي.## [د بندر عباس چاودنه: په ایران کې دوشنبه "عمومي ماتم" اعلان شوی](https://www.bbc.com/pashto/articles/cly1pdev9w8o?at_campaign=githubrss)![د بندر عباس چاودنه: په ایران کې دوشنبه "عمومي ماتم" اعلان شوی](https://ichef.bbci.co.uk/ace/standard/240/cpsprodpb/663b/live/4fbf3c00-2403-11f0-8c2e-77498b1ce297.jpg)_AP ۱۴۰۴ غویی ۸, دونۍ ۷:۳۸:۱۱_د ایران حکومت د 'شهید رجايي' په نوم مهم بندر کې تر چاودنې وروسته نن دوشنبه (اپرېل ۲۸/غويي ۸) په ټول هېواد کې "عمومي ماتم" یا ویر اعلان کړی دی. په دې چاودنه کې د وژل شوو کسانو شمېر ۴۰ ته رسېدلی او چارواکي وايي چې تر ۱۲۰۰ ډېر پکې ژوبل شوي دي.
په داسې حال کې چې پر دې چاودنې تر دوو ورځو ډېر وخت اوړي خو لا هم هلته لګېدلی اور نه دی مهار شوی. د چاودنې له کبله د رامنځ‌ته شوې ککړتیا او لوګیو له امله په بندر عباس او 'قشم' سیمه کې ټول ښوونیز او دولتي مرکزونه رخصت کړای شوي دي.
په همدې حال کې د ایران رسنیو خبر ورکړی چې روسیې درې الوتکې د اور قابو کولو لپاره ورلېږلې دي.## [د خوړو نړيواله اداره وايي په غزه کې يې د خوراکي توکو زېرمې خلاصې شوې](https://www.bbc.com/pashto/articles/cj0zgj82rj1o?at_campaign=githubrss)![د خوړو نړيواله اداره وايي په غزه کې يې د خوراکي توکو زېرمې خلاصې شوې](https://ichef.bbci.co.uk/ace/standard/240/cpsprodpb/dbb3/live/7a0bbd30-21f1-11f0-8c2e-77498b1ce297.jpg)_AP ۱۴۰۴ غویی ۸, دونۍ ۰:۳۶:۲۴_د ملګرو ملتونو د خوړو نړيوال اداره (ډبلیو اېف پي) وايي په غزه کې يې د خوراکي توکيو ټولې زېرمې په بشپړه توګه خلاصې شوې دي.  يادې ادارې په داسې حال کې دغه خبر ورکړی چې اسرائيلو له اوو اوونيو راهيسې غزې ته د بشري مرستو پر ورتګ بنديز لګولی دی. د خوړو نړيواله اداره وايي، خپل وروستي خوراکي توکو يې د ګرمو خوړو پخلنځيو ته چې هلته خلکو ته خواړه برابروي سپارلي دي. دغه اداره وايي، "داسې اټکل کېږي چې په دې پخلنځيو کې به په څو راتلونکو ورځو کې خوراکي توکي په بشپړه توګه خلاص شي."## [ټرمپ وايي "فکر کوي" زېلېنسکي چمتو دی چې روسيې ته له کرايميا تېر شي](https://www.bbc.com/pashto/articles/c175yervg8qo?at_campaign=githubrss)![ټرمپ وايي "فکر کوي" زېلېنسکي چمتو دی چې روسيې ته له کرايميا تېر شي](https://ichef.bbci.co.uk/ace/standard/240/cpsprodpb/e7f3/live/218c1280-23eb-11f0-9c65-a5c3dc449bf3.jpg)_AP ۱۴۰۴ غویی ۸, دونۍ ۴:۴۴:۴۷_د امریکا ولسمشر ډونلډ ټرمپ ويلي، فکر کوي چې د اوکرايين ولسمشر ولودمير زېلېنسکي "چمتو" دی چې د سولې هوکړې ته د رسېدو لپاره کریمیا روسیې ته وسپاري.  اوکرایین له دې مخکې دې ته ورته هر ډول وړاندیز رد کړی و. ډونلډ ټرمپ د هغه پوښتنې په ځواب کې چې ایا د اوکرایین ولسمشر چمتو دی چې د جنوبي ټاپووزمې کنټرول پرېږدي، ټرمپ ځواب ورکړ، "زه فکر کوم." روسیې په ۲۰۱۴ کال کې په غیرقانوني ډول د کریمیا ټاپووزمه لاندې کړه.## [ مصنوعي رحم 'زیلانځ' : له وخت مخکې زیږېدلو ماشومانو لپاره د ژوند نوې هیله](https://www.bbc.com/pashto/articles/cx2v16yk4k8o?at_campaign=githubrss)![ مصنوعي رحم 'زیلانځ' : له وخت مخکې زیږېدلو ماشومانو لپاره د ژوند نوې هیله](https://ichef.bbci.co.uk/ace/standard/240/cpsprodpb/bafb/live/6e2459f0-234f-11f0-9c65-a5c3dc449bf3.jpg)_AP ۱۴۰۴ غویی ۸, دونۍ ۲:۰۴:۱۴_مصنوعي پلاسنټا یا پرېوان او زیلانځې (رحم) له وخت مخکې د ماشومانو د زیږېدلو ماشومانو ژوند ژغورلی شي ، خو له انساني تجربو وړاندې باید کوم اخلاقي مسایل باید وڅېړل شي؟## [''کاناډا کې پولیس وايي، په مېله کې د خلکو پر ګڼه ګوڼه موټر ورغلی، ''لږ تر لږه نهه کسان وژل شوي دي''](https://www.bbc.com/pashto/articles/cy0x21jlnl5o?at_campaign=githubrss)![''کاناډا کې پولیس وايي، په مېله کې د خلکو پر ګڼه ګوڼه موټر ورغلی، ''لږ تر لږه نهه کسان وژل شوي دي''](https://ichef.bbci.co.uk/ace/standard/240/cpsprodpb/d1a9/live/d8e631e0-233c-11f0-8c2e-77498b1ce297.jpg)_AP ۱۴۰۴ غویی ۷, يونۍ ۱۱:۵۲:۴۸_د کاناډا په ونکوور ښار کې ځايي پولیسو تائید کړې، چې د یوې مېلې پر مهال د خلکو ګڼې ګوڼې ته د یوه موټر ننوتلو له کبله لږ تر لږه نهه کسان وژل شوي دي. د کاناډا دې لوېدیځ ښار کې ځايي چارواکي وايي، دغه پېښه کې چې له ځايي وخت سره سم د شنبې ماخوستن له اتو بجو لږ وروسته شوې، ''ګڼ شمېر'' نور کسان ټپیان شوي دي.## [د ټیټانیک بېړۍ د ډوبېدو له پېښې د یوه ژوندي پاتې سړي لیک په ۴۰۰ زره ډالر وپلورل شو](https://www.bbc.com/pashto/articles/cy4v2zv5xdxo?at_campaign=githubrss)![د ټیټانیک بېړۍ د ډوبېدو له پېښې د یوه ژوندي پاتې سړي لیک په ۴۰۰ زره ډالر وپلورل شو](https://ichef.bbci.co.uk/ace/standard/240/cpsprodpb/854d/live/865fd770-2371-11f0-9060-674316cb3a1f.jpg)_AP ۱۴۰۴ غویی ۷, يونۍ ۱۴:۳۰:۰۵_د ټیټانیک یوه مساپر لخوا د دې کښتۍ له ډوبېدو څو ورځې مخکې لیکل شوی لیک بریتانیا کې په ۴۰۰ زره ډالرو پلورل کېدو سره نوی ریکارډ جوړ کړ.
د ډګروال ارچیبولډ ګریسي لیک د یکشنبې پر ورځ په ویلت‌شایر کې د 'هینري الډرېج اېنډ سن' لیلام یا بولۍ مرکز کې د یو ناپېژانده پېرودونکي لخوا وپلورل شو.## [ هغه پلار چې د لور زدکړو لپاره یې خپل کور او رکشا وپلورله ](https://www.bbc.com/pashto/articles/c3wx2y4390vo?at_campaign=githubrss)![ هغه پلار چې د لور زدکړو لپاره یې خپل کور او رکشا وپلورله ](https://ichef.bbci.co.uk/ace/standard/240/cpsprodpb/f75d/live/eb6dda10-2356-11f0-8c2e-77498b1ce297.jpg)_AP ۱۴۰۴ غویی ۷, يونۍ ۱۲:۱۳:۲۸_"ما خپل کور وپلوره، خپله رکشه مې وپلورله، خو څه مې له لاسه نه دي ورکړي، ځکه پر دغو پیسو به مې لور یوه لویه افسره شي. که د لور افسرېدو لپاره مې د ځان پلورلو اړتیا پېښه شوې وای،‌ دا کار مې هم کاوه. او هېڅکله به پرې پښیمانه شوی نه وای."## [د اقتصادي جګړې سربېره چین له امريکا سره له سپوږمۍ راوړې کمسارې ډبرې شريکوي](https://www.bbc.com/pashto/articles/cp34pz75n85o?at_campaign=githubrss)![د اقتصادي جګړې سربېره چین له امريکا سره له سپوږمۍ راوړې کمسارې ډبرې شريکوي](https://ichef.bbci.co.uk/ace/standard/240/cpsprodpb/075e/live/ac52eaf0-219e-11f0-9060-674316cb3a1f.jpg)_AP ۱۴۰۴ غویی ۷, يونۍ ۳:۴۵:۱۷_چین به د شپږو هېوادونو ساینسپوهانو ته، چې امریکا هم پکې شامله ده، اجازه ورکړي چې هغه ډبرې وڅېړي چې چين له سپوږمۍ راټولې کړې دي. دا ساينسي همکاري د چين او امریکا تر منځ داسې مهال ترسره کېږي چې دواړه هېوادونه په سخته سوداګريزه جګړه کې ښکېل دي.## [ولې د ۱۶مې پېړۍ یوه ستورپېژندونکي وړاندوینې لا هم مشهورې دي؟](https://www.bbc.com/pashto/articles/cy8q2q9zqveo?at_campaign=githubrss)![ولې د ۱۶مې پېړۍ یوه ستورپېژندونکي وړاندوینې لا هم مشهورې دي؟](https://ichef.bbci.co.uk/ace/standard/240/cpsprodpb/14cd/live/f192ba80-210a-11f0-b1ba-8bc47850ff39.jpg)_AP ۱۴۰۴ غویی ۷, يونۍ ۱:۳۴:۰۷_تېره اونۍ د پاپ فرانسیس له مړینې وروسته، پر انټرنېټ ډېرو خلکو د ۱۶مې پېړۍ د فرانسوي ستور پېژندونکي نوستراداموس په اړه  پلټنې کړې دي. دا لومړی ځل نه دی چې نړۍ کې د کومې لویې پېښې پر مهال د هغه وړاندوينې بیا راژوندی کېږي او یا دا چې د ده نوم دې د خلکو په خولو وي.
پوښتنه دا ده چې ولې لا هم خلک دغه وړاندوينې کوونکي ته لېوالتیا لري او یا د ده په اړه پلټنه کوي؟## [ولې په کشمیر کې ناکراري ده؟](https://www.bbc.com/pashto/articles/c15vdgzey1xo?at_campaign=githubrss)![ولې په کشمیر کې ناکراري ده؟](https://ichef.bbci.co.uk/ace/standard/240/cpsprodpb/b9b3/live/47c401b0-206c-11f0-8c2e-77498b1ce297.jpg)_AP ۱۴۰۴ غویی ۴, پينځنۍ ۲۳:۱۵:۴۹_په کشمیر کې د سې شنبې ورځې له برید وروسته چې ۲۶ کسان پکې ووژل شول، د همالیې دې غرنۍ سیمې ته چې له ۷ لسیزو راهیسې د هند او پاکستان تر منځ د جنجال یو ټکی دی، یو ځل بیا پام وراوښتی دی. 
په ۱۹۴۷ کال کې د هند له وېش او د پاکستان له رامنځته کېدو راهیسې د مسلمانانو دې اکثریتي سیمې پر سر چې دواړه هېوادونه یې د بشپړ ملکیت ادعا کوي، خو پر یوه برخه یې کنټرول لري، دوه جګړې شوې دي.## [ایا هند، پاکستان ته د روانو اوبو مخه نیولی شي؟](https://www.bbc.com/pashto/articles/cql674nqdq3o?at_campaign=githubrss)![ایا هند، پاکستان ته د روانو اوبو مخه نیولی شي؟](https://ichef.bbci.co.uk/ace/standard/240/cpsprodpb/bb30/live/a5cbe0c0-218e-11f0-bfbd-7bfc77c0737d.jpg)_AP ۱۴۰۴ غویی ۵, جمعه ۱۲:۱۳:۲۶_له هغه وروسته چې هند له پاکستان سره د انډس اوبو حوزې شپږ سیندونو اوبو وېش مهمه هوکړه وځنډوله، همدا پوښتنه د ډېرو په ذهنونو کې راپورته شوې ده. 
هند دا هوکړه د سې شنبې پر ورځ د هند تر کنټرول لاندې کشمیر کې پر سېلانیانو د وسله والو له خونړي برید وروسته وکړه.## [ولې ټرمپ د امریکا د مشهور هارورډ پوهنتون مالي ملاتړ کموي؟](https://www.bbc.com/pashto/articles/c3wxlxpep51o?at_campaign=githubrss)![ولې ټرمپ د امریکا د مشهور هارورډ پوهنتون مالي ملاتړ کموي؟](https://ichef.bbci.co.uk/ace/standard/240/cpsprodpb/5668/live/9a090120-1a07-11f0-8c0c-cf94af8e2715.jpg)_AP ۱۴۰۴ غویی ۳, څلرنۍ ۴:۴۰:۲۸_د امریکا د ولسمشر ډونلډ ټرمپ ادارې ویلي چې د دغه هېواد د مشهور او معتبر پوهنتون هارورډ لپاره له ۲ میلیارده ډالرو زیات فدرالي بودیجه کنګل کوي. ده دغه خبره څو ساعته وروسته له هغه کړې چې ياد پوهنتون د سپینې ماڼۍ غوښتنې رد کړې. هارورډ لومړنی غټ امریکایي پوهنتون دی چې د ټرمپ ادارې غوښتنې یې رد کړې دي، او  تور يې لګولی چې سپینه ماڼۍ هڅه کوي د دوی ټولنه "تر خپل کنټرول لاندې راولي".
ولسمشر ټرمپ اوس دا هم ویلي چې د هېواد تر ټولو پخوانی پوهنتون به نور له ماليې ورکولو معاف نه وي.## [د امریکا او چین تر منځ  د تعرفو جګړه اپل شرکت ته په څه معنی ده؟](https://www.bbc.com/pashto/articles/c0l0xpnknxgo?at_campaign=githubrss)![د امریکا او چین تر منځ  د تعرفو جګړه اپل شرکت ته په څه معنی ده؟](https://ichef.bbci.co.uk/ace/standard/240/cpsprodpb/f86a/live/3d6b7190-16a2-11f0-b2d2-fdaed6fdfe2b.jpg)_AP ۱۴۰۴ غویی ۱, دونۍ ۵:۰۰:۳۹_پر هر ايفون موبايل ليکل شوي چې دا په کليفورنيا کې ډيزاین شوی دی. که څه هم دا وسيله په ريښتيا په امریکا کې ډيزان شوې خو ډېر امکان لري چې زرګونه کيلومتره لرې په چین کې توليد شوې وي. هغه هېواد چې د امریکا د ولسمشر ډونلډ ټرمپ له خوا سختې تعرفې پرې لګول شوې چې په ځينو مواردو کې تر ۲۴۵ سلنې پورې رسېږي. اپل هر کال له ۲۲۰ میلیونو زیات ایفونونه پلوري، او د ډېرو اټکلونو له مخې، له هر لسو ایفونونو نهه يې په چین کې جوړېږي.## [د ایران او امریکا ترمنځ د خبرو دویم پړاو: تهران ولې د خبرو مېز ته راوګرځېد؟](https://www.bbc.com/pashto/articles/c3dk0lkeepmo?at_campaign=githubrss)![د ایران او امریکا ترمنځ د خبرو دویم پړاو: تهران ولې د خبرو مېز ته راوګرځېد؟](https://ichef.bbci.co.uk/ace/standard/240/cpsprodpb/2905/live/b76829c0-1dd2-11f0-b1b3-7358f8d35a35.jpg)_AP ۱۴۰۴ وری ۳۱, يونۍ ۱۰:۴۴:۲۷_ایران او امریکا په روم کې د اټومي مسایلو په اړه د لوړې کچې خبرو اترو دویم پړاو ترسره کړ. واړو خواو هوکړه وکړه چې راتلونکې اونۍ به بیا سره وویني. دا په داسې حال کې ده چې د پوځي اقدام ګواښونو او ګډو پیغامونو دا هیلې کمې کړې چې کړکېچ دې راکم شي.
د امریکا ولسمشر ډونلډ ټرمپ نږدې هره ورځ تهران ته د دوو غوراویو یادونه کوي: هوکړه یا جګړه.
هغه مخکې ویلي وو چې که خبرې اترې ناکامې شي نو اسرائیل به پوځي غبرګون وښيي.## [ټرمپ وايي که د اوکرایین د سولې خبرو کې ژر پرمختګ ونه شي نو امریکا به ترې تېره شي](https://www.bbc.com/pashto/articles/cgjldwp7zpqo?at_campaign=githubrss)![ټرمپ وايي که د اوکرایین د سولې خبرو کې ژر پرمختګ ونه شي نو امریکا به ترې تېره شي](https://ichef.bbci.co.uk/ace/standard/240/cpsprodpb/82c2/live/0a1c8d60-1cbf-11f0-a455-cf1d5f751d2f.jpg)_AP ۱۴۰۴ وری ۳۰, اونۍ ۱:۳۹:۴۸_د امریکا ولسمشر ډونلډ ټرمپ وايي، که مسکو یا کیېف د سولې یوې هوکړې ته رسېدل "ډېر ستونزمن" کړي، نو امریکا به د روسیې او اوکرایین ترمنځ د جګړې پای ته رسولو لپاره د نورو مذاکراتو له منځګړیتوبه لاس واخلي.
ټرمپ د جمعې پر ورځ سپینه ماڼۍ کې په خپل کاري دفتر کې خبریالانو ته وویل چې دی تمه نه لري چې اوربند دې "په څو مشخصو ورځو" کې وشي، خو غواړي چې دا کار "ژر" وشي.
تر دې څو ساعته ورمخکې د امریکا بهرنیو چارو وزیر مارکو روبیو هم خبرداری ورکړی و چې که هوکړه نه کېږي، نو امریکا به مذاکرات پرېږدي.