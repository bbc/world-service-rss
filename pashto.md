# BBC News Pashto## [د طالبانو حکومت له یوه خصوصي شرکت سره د ۸۴۵ مېګاواټه برېښنا د تولید تړون لاسلیک کړ](https://www.bbc.com/pashto/articles/cvg8x3e9k89o?at_medium=RSS&at_campaign=rss?at_campaign=githubrss)![د طالبانو حکومت له یوه خصوصي شرکت سره د ۸۴۵ مېګاواټه برېښنا د تولید تړون لاسلیک کړ](https://ichef.bbci.co.uk/ace/ws/240/cpsprodpb/3193/live/710a9c00-0743-11f1-b7e1-afb6d0884c18.jpg)_AP ۱۴۰۴ سلواغه ۲۲, څلرنۍ ۱۱:۴۴:۴۱_د طالبانو حکومت له یوه خصوصي شرکت سره د ۸۴۵ مېګاواټه برېښنا د تولید تړون لاسلیک کړ. له دې څخه به ۳۳۰ مېګاواټه برېښنا لمریزه او ۵۱۵ مېګاواټه به حرارتي برېښنا وي. 
د دې پنځو برېښناکوټونو د جوړولو لګښت ۴۶۳ میلیونه ډالر اعلان شوی دی.
د افغانستان د برېښنا ملي شرکت (برښنا) مشر عبدالحق همکار د دې تړون د لاسلیک په مراسمو کې وویل، د عزیزي ګروپ شرکت په مټ به د ۸۴۵ مېګاواټه په ظرفیت کابل، پروان، غزني، بغلان او تخار ولایتونو کې پنځه برېښناکوټونه جوړ کړي.## [نوې څېړنه: د روغتیايي سلا مشورو لپاره له مصنوعي ځيرکتیا کار اخیستل "خطر" لري](https://www.bbc.com/pashto/articles/cj4zvdqldgeo?at_medium=RSS&at_campaign=rss?at_campaign=githubrss)![نوې څېړنه: د روغتیايي سلا مشورو لپاره له مصنوعي ځيرکتیا کار اخیستل "خطر" لري](https://ichef.bbci.co.uk/ace/ws/240/cpsprodpb/be85/live/ba2db8c0-05c9-11f1-a351-bb43301b14c5.jpg)_AP ۱۴۰۴ سلواغه ۲۲, څلرنۍ ۱۳:۱۸:۵۸_د یوې نوې طبي څېړنې موندنې ښيي چې د روغتیايي سلا مشورو لپاره د مصنوعي ځيرکتیا یا (اې‌ای)‌ چېټ بوټونو کارول "خطرناک" ثابتېدای شي.
څېړنه وايي چې د مصنوعي ځيرکتیا چېټ بوټونو پر مټ د ترلاسه شوو معلوماتو پر بنسټ د خپلې درملنې پرېکړه کول خطرونه لري، ځکه چې دا سېسټمونه ډېر کله ستاسې د پوښتنو په ځواب کې "ناکره او متضاد" معلومات درکوي.## [پر ودنی ژوند د میاشتني عادت د پړاو د بندېدو اغېزې](https://www.bbc.com/pashto/articles/c5ylwlw0zppo?at_medium=RSS&at_campaign=rss?at_campaign=githubrss)![پر ودنی ژوند د میاشتني عادت د پړاو د بندېدو اغېزې](https://ichef.bbci.co.uk/ace/ws/240/cpsprodpb/6f18/live/d8ff8790-074c-11f1-9972-d3f265c101c6.jpg)_AP ۱۴۰۴ سلواغه ۲۲, څلرنۍ ۱۱:۲۰:۳۲_دوه اوونۍ کېږي چې وایي، میاشتنی عادت (پریوډ) یې دی او خونریزي لري. 
خو دا ځل یې د تېرو کلونو پرتله حیض بې نظم دی. 
زرمینه وایي: "یوه ورځ ښه یم او غسل وکړم خو بله ورځ بیا بې درېغه خونریزي راته پیدا شي".
د ۴۴ کلنې زرمینې په مخ کې ګونځې ښکاري او وېښتو کې یې سپین تارونه معلومېږي.
دغه افغانه مېرمنه د لندن په لوېدیځ کې ژوند کوي. له واده یې ۲۳ کاله تېرېږي. 
دوه میاشتې مخکې زرمینه پلارګنۍ کره افغانستان ته تللې وه.## [د کرېکټ نړیوال جام؛ جنوبي افریقا له سختې سیالۍ وروسته دویم "سوپر اوور" کې له افغانستانه لوبه وګټله](https://www.bbc.com/pashto/articles/cj0d4llyplgo?at_medium=RSS&at_campaign=rss?at_campaign=githubrss)![د کرېکټ نړیوال جام؛ جنوبي افریقا له سختې سیالۍ وروسته دویم "سوپر اوور" کې له افغانستانه لوبه وګټله](https://ichef.bbci.co.uk/ace/ws/240/cpsprodpb/ffc5/live/b4161a70-0733-11f1-9972-d3f265c101c6.jpg)_AP ۱۴۰۴ سلواغه ۲۲, څلرنۍ ۱۰:۲۵:۵۸_د ۲۰۲۶ کال د نارینه‌و د کرېکټ ۲۰ اووریزو لوبو په نړیوال جام سیالیو کې نن د افغانستان او جنوبي افریقا ترمنځ یوه داسې په زړه پورې خو سخته سیالي ترسره شوه چې د کرېکټ په تاریخ کې داسې یوه حالت ته د لوبې رسېدل ډېر کم تر سترګو کېږي.
دواړو لوبډلو په یوه لوبه کې درې ځلې سیالي سره وکړه خو لومړۍ دوه هڅې په مساوي پایله تمامې شوې او درېیم ځلې په دویم سوپر اوور کې سیالي برخلیک ټاکونکې ثابته شوه.## [د کاناډا په یوه ښوونځي او کور کې په ډزو کې نهه کسان وژل شوي او ۲۵ نور ژوبل دي](https://www.bbc.com/pashto/articles/ce3gz31v0p1o?at_medium=RSS&at_campaign=rss?at_campaign=githubrss)![د کاناډا په یوه ښوونځي او کور کې په ډزو کې نهه کسان وژل شوي او ۲۵ نور ژوبل دي](https://ichef.bbci.co.uk/ace/ws/240/cpsprodpb/de46/live/4185f070-0724-11f1-9972-d3f265c101c6.jpg)_AP ۱۴۰۴ سلواغه ۲۲, څلرنۍ ۸:۳۷:۳۲_د کاناډا د لوېدیځې سیمې برېټېش کولمبیا امنیتي مسؤلان وايي چې هلته په یوه ښوونځي او کور کې د ډزو له امله نهه کسان وژل شوي او لږترلږه ۲۵ نور ژوبل دي.
پولیسو ویلي چې د شپږو کسانو مړي یې هلته د (ټمبلر رېج) په نوم د منځنیو زدکړو  په ښوونځي کې دننه موندلي او اووم یې روغتون پر لاره ساه ورکړې ده. د دوو نورو جسدونه ښوونځي ته نږدې له یوه کوره ترلاسه شوي دي.## [بریتانیا کې یو افغان پناه غوښتونکی پر ۱۲ کلنه نجلۍ د جنسي تېري مجرم وپېژندل شو](https://www.bbc.com/pashto/articles/c1e981dpl8eo?at_medium=RSS&at_campaign=rss?at_campaign=githubrss)![بریتانیا کې یو افغان پناه غوښتونکی پر ۱۲ کلنه نجلۍ د جنسي تېري مجرم وپېژندل شو](https://ichef.bbci.co.uk/ace/ws/240/cpsprodpb/614e/live/eb1549a0-06ee-11f1-9972-d3f265c101c6.jpg)_AP ۱۴۰۴ سلواغه ۲۲, څلرنۍ ۶:۰۵:۵۱_یو افغان پناه غوښتونکی د برېتانیا په نونیټون ښار کې د یوې ۱۲ کلنې نجلۍ تښتونې او جنسي تېري په تور مجرم وپېژندل شو.

۲۳ کلن احمد ملاخېل د جولای په ۲۲مه یاده نجلۍ یوې کوڅې ته بیولې وه، چې څوک پکې نه و او "وحشتناک جنسي جرم" یې ترسره کړی.## [کابل کې د دوحې بهیر د کاري ډلې ناسته؛ پر څه خبرې وشوې؟](https://www.bbc.com/pashto/articles/cq57e072497o?at_medium=RSS&at_campaign=rss?at_campaign=githubrss)![کابل کې د دوحې بهیر د کاري ډلې ناسته؛ پر څه خبرې وشوې؟](https://ichef.bbci.co.uk/ace/ws/240/cpsprodpb/55a6/live/9cd2b6d0-0688-11f1-9972-d3f265c101c6.jpg)_AP ۱۴۰۴ سلواغه ۲۱, درېنۍ ۱۴:۰۹:۳۵_په افغانستان کې د ملګرو ملتونو سیاسي استازولۍ یا یوناما وايي چې په کابل کې د دوحې بهیر د کاري ډلې ناسته کې یې د نشه‌يي توکو، بانکوالۍ او د ښځو په ګډون افغانانو ته د کاري فرصتونو د برابرولو په اړه خبرې کړې دي.
دغه سازمان ویلي چې په دې ناسته کې د غړو هېوادونو او نړیوالو سازمانونو د استازو په شمول، د طالبانو حکومت چارواکو او د مسئلو اړوند کارپوهانو هم ګډون کړی و.## [له پاکستانه د درملو پر وارداتو بندیز، په کور د ننه تولید څومره دی؟](https://www.bbc.com/pashto/articles/c93wyqnnyzdo?at_medium=RSS&at_campaign=rss?at_campaign=githubrss)![له پاکستانه د درملو پر وارداتو بندیز، په کور د ننه تولید څومره دی؟](https://ichef.bbci.co.uk/ace/ws/240/cpsprodpb/af43/live/77c09a60-061f-11f1-b5e2-dd58fc65f0f6.jpg)_AP ۱۴۰۴ سلواغه ۲۱, درېنۍ ۲:۲۰:۲۱_له پاکستان سره له شخړو او د لارو له پرلپسې بندېدو وروسته په افغانستان کې د درملو د تولید لپاره هڅې ګړندۍ شوې دي. د رسمي شمېرو له مخې، اوس په افغانستان کې د درملو جوړولو د شرکتونو شمېر له ۱۳۰ اوښتی چې شاوخوا شپږ سوه ډوله درمل تولیدوي. خو د عامې روغتیا وزارت او د درمل جوړوونکو شرکتونو د ټولنې معلومات ښيي چې په افغانستان کې د اړتیا وړ شاوخوا دری زره قلمه درملو نږدې شل سلنه برخه په کور دننه تولیدېږي او پاتې اړتیا لا هم له بهره پر واردېدونکو درملو پوره کېږي.## [کرېکټ نړيوال جام: پاکستان ولې بېرته له هند سره سيالۍ ته زړه ښه کړ؟](https://www.bbc.com/pashto/articles/c8xyeqp5pkno?at_medium=RSS&at_campaign=rss?at_campaign=githubrss)![کرېکټ نړيوال جام: پاکستان ولې بېرته له هند سره سيالۍ ته زړه ښه کړ؟](https://ichef.bbci.co.uk/ace/ws/240/cpsprodpb/2fc8/live/08478550-0619-11f1-b5e2-dd58fc65f0f6.jpg)_AP ۱۴۰۴ سلواغه ۲۱, درېنۍ ۰:۳۷:۱۳_د پاکستان لومړي وزير شهباز شريف د پاکستان کرېکټ لوبډلې ته اجازه ورکړې چې د فبرورۍ پر ۱۵مه د کرېکټ شل اوريز نړیوال جام کې د هند پر وړاندې په سيالۍ کې ګډون وکړي. نوموړي ويلي، دا پرېکړه د "دوستو هېوادونو" په غوښتنه شوې ده. له دې وړاندې د پاکستان کرېکټ بورډ مشر محسن نقوي د کرېکټ نړيوالې شورا د استازو او د بنلګه دېش کرېکټ بورډ تر منځ د لوړې کچې خبرو د پايلو په اړه شهباز شريف ته معلومات ورکړي وو.