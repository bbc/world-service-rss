# BBC News Pashto## [له ترینګلتیا ډکه لیدنه: ټرمپ زېلېنسکي تورن کړ چې د "درېیمې نړیوالې جګړې قمار وهي"](https://www.bbc.com/pashto/articles/cqx040v9p10o?at_campaign=githubrss)![له ترینګلتیا ډکه لیدنه: ټرمپ زېلېنسکي تورن کړ چې د "درېیمې نړیوالې جګړې قمار وهي"](https://ichef.bbci.co.uk/ace/standard/240/cpsprodpb/172c/live/0f82c860-f63a-11ef-896e-d7e7fb1719a4.jpg)_AP ۱۴۰۳ کب ۱۱, اونۍ ۱:۱۵:۱۴_د امریکا او اوکرایین ولسمشرانو ترمنځ سپینه ماڼۍ کې له ترینګلتیا د ډکې لیدنې پر مهال لفظي ناندرۍ رامنځته شوې چې د امریکا مرستیال ولسمشر هم پکې ښکېل و.
ډونلډ ټرمپ د دې لیدنې پر مهال ولودیمیر زېلېنسکي ته خبرداری ورکړ چې یا دې هوکړه وکړي او یا دې د امریکا پر مرستو نور حساب نه کوي. هغه ښاغلی زېلېنسکي ته دا خبرداری هم ورکړ چې "د دریېمې نړیوالې جګړې قمار" ته دې لمن نه وهي.## [کردۍ ډلې 'پي‌کې‌کې' له ترکیې سره اوربند اعلان کړ](https://www.bbc.com/pashto/articles/c337zpe338xo?at_campaign=githubrss)![کردۍ ډلې 'پي‌کې‌کې' له ترکیې سره اوربند اعلان کړ](https://ichef.bbci.co.uk/ace/standard/240/cpsprodpb/b853/live/11351a60-f689-11ef-8c03-7dfdbeeb2526.jpg)_AP ۱۴۰۳ کب ۱۱, اونۍ ۱۱:۲۹:۱۱_وروسته له هغه چې د کردستان د کارګرانو ګوند 'پي‌کې‌کې' ناقانونه ګڼل شوې ډلې بندي مشر عبدالله اوجالان خپلو وسله‌والو ته د وسلو اېښودو او د دغه ډلې د منحلولو غوښتنه وکړه،‌  له ترکیې سره یې اوربند اعلان کړی.## [پوهانو ۲۰۰۰ کاله وړاندې ښیښې ته د انسان د دماغ د اوښتو راز وموند](https://www.bbc.com/pashto/articles/ceqjry84yx5o?at_campaign=githubrss)![پوهانو ۲۰۰۰ کاله وړاندې ښیښې ته د انسان د دماغ د اوښتو راز وموند](https://ichef.bbci.co.uk/ace/standard/240/cpsprodpb/ab0c/live/eb33ecf0-f675-11ef-896e-d7e7fb1719a4.jpg)_AP ۱۴۰۳ کب ۱۱, اونۍ ۸:۳۱:۵۲_په یوه حیرانوونکې علمي موندنه کې پوهانو وموندله د یو ځوان دماغ، چې ۲۰۰۰ کاله مخکې د ویزووف اورشیند‍ي د چاودنې پر مهال وفات شوی و، ښیښې ته اوښتی دی. دا بدلون د اورشیندې خاورې له ډېرې تودې ورېځې رامنځته شوی او دا ښیښه‌يي دماغ په ښه ډول ساتل شوی و.## [شننه: د ټرمپ او زېلېنسکي ترمنځ ناندرۍ ناټو لپاره د یو لوی کړکېچ نښه ده](https://www.bbc.com/pashto/articles/cg5dqv2jnjyo?at_campaign=githubrss)![شننه: د ټرمپ او زېلېنسکي ترمنځ ناندرۍ ناټو لپاره د یو لوی کړکېچ نښه ده](https://ichef.bbci.co.uk/ace/standard/240/cpsprodpb/4d94/live/24328f70-f64e-11ef-896e-d7e7fb1719a4.jpg)_AP ۱۴۰۳ کب ۱۱, اونۍ ۳:۵۳:۳۷_د ډونلډ ټرمپ او ولودیمیر زېلېنسکي ترمنځ اړیکې سپینه ماڼۍ کې له شوره تر دې ډکې مشاجرې مخکې هم کافي اندازه خرابې وې.‌
د امریکا ولسمشر تر دې لا مخکې زېلېنسکي "دیکتاتور" بللی او ویلي وو چې جکړه اوکرایین پیل کړې – چې دا دروغ دي.
اوس د امریکا او اوکرایین ترمنځ ټلواله چې جو بایډن پاللې وه، ټوټه ټوټه شوې.
دا ډانک پیېلی بېلتون د یوه ستر کړکېچ نښه ده چې د امریکا او د ناټو د اروپايي‌ غړو ترمنځ‌ پر اړیکو یې هم سیوری غوړولی.## [ایا سوریه کې جګړه پای ته رسېدلې؟ یو شمېر کردان وايي لا هم جنګ کې ښکېل دي](https://www.bbc.com/pashto/articles/cd0nnypdyj4o?at_campaign=githubrss)![ایا سوریه کې جګړه پای ته رسېدلې؟ یو شمېر کردان وايي لا هم جنګ کې ښکېل دي](https://ichef.bbci.co.uk/ace/standard/240/cpsprodpb/62ed/live/b9faed40-f53b-11ef-a372-9f83dba237c1.jpg)_AP ۱۴۰۳ کب ۱۱, اونۍ ۵:۳۲:۳۱_د سوریې شمال ختیځ ته د رسېدو لپاره  د ټېګرېس سیند په سر له پله واوښتو، موږ په واړه بس ډوله موټر کې له عراقي کردستانه د سوریې خوا روان وو، ځای ځای د سوریې نفتي زېرمې له زړو پمپونو سره چې خام نفت وباسي ښکاره کېدل.
د سوریې دا برخه د کردانو و تر واک لاندې ده او (روژاوا) یې بولي چې د لویدیځ کوردستان په معنا ده. دوی د کورنۍ جګړې له پیل وروسته له ۲۰۱۲م کال راهیسې دا سیمه په خپلواکه توګه اداره کوي او خپل وسله وال ځواکونه لري.## [سپینه ماڼۍ کې د ټرمپ او زېلېنسکي ترمنځ ناندرۍ: کومې خبرې تبادله شوې؟](https://www.bbc.com/pashto/articles/c5yx5x1ep19o?at_campaign=githubrss)![سپینه ماڼۍ کې د ټرمپ او زېلېنسکي ترمنځ ناندرۍ: کومې خبرې تبادله شوې؟](https://ichef.bbci.co.uk/ace/standard/240/cpsprodpb/19e7/live/e9b21440-f63b-11ef-9e61-71ee71f26eb1.jpg)_AP ۱۴۰۳ کب ۱۱, اونۍ ۱:۲۴:۴۹_د امریکا د ولسمشر ډونلډ ټرمپ او د اوکرایین د ولسمشر ولادیمیر زېلېنسکي ترمنځ د جمعې پر ورځ سپینه ماڼۍ کې د غونډې پر مهال توندې خبرې تبادله شوې. دوی د اوکرایین ځینو نادره طبیعي منرالونو ته د امریکا د لاسرسي په تړاو د هوکړې لپاره سره لیدل. ټرمپ وروسته د خواله رسنۍ یوه پیغام کې ولیکل: زیلینسکي "په اوول دفتر کې د امریکا متحدو ایالتونو ته سپکاو وکړ." نوموړي زیاته کړې، هغه چې کله سولې ته چمتو شو، بېرته راتلی شي.## [زېلېنسکي او اشرف غني: ایا ټرمپ به د امریکا دواړو متحدو ولسمشرانو لپاره ورته برخلیک وټاکي؟](https://www.bbc.com/pashto/articles/cp8v2k75702o?at_campaign=githubrss)![زېلېنسکي او اشرف غني: ایا ټرمپ به د امریکا دواړو متحدو ولسمشرانو لپاره ورته برخلیک وټاکي؟](https://ichef.bbci.co.uk/ace/standard/240/cpsprodpb/5962/live/c9cc5b90-f393-11ef-9e61-71ee71f26eb1.jpg)_AP ۱۴۰۳ کب ۸, څلرنۍ ۲:۵۳:۵۰_د اوکرایین ولسمشر ولادیمیر زېلېنسکي د ټرمپ د سولې له بهیر سره مخ شوی دی، دا له ډېرو اړخونو د امریکا د سولې هغو خبرو ته ورته دی، چې په ۲۰۱۸ کال کې افغان ولسمشر محمد اشرف غني ورسره مخ و.


ولسمشر زېلېنسکي پر اوکراین د روسیې د یرغل د درېیمې کلیزې په تړاو، د خپل هېواد لپاره د استعفا ورکولو د چمتووالي په اړه خبرې وکړې، خو اشرف غني ویل، استعفا به یوه "تېروتنه" وي.## [اوکرایین کومې طبیعي زېرمې لري او ټرمپ ولې غواړي ترلاسه یې کړي؟](https://www.bbc.com/pashto/articles/cjry2p3nex8o?at_campaign=githubrss)![اوکرایین کومې طبیعي زېرمې لري او ټرمپ ولې غواړي ترلاسه یې کړي؟](https://ichef.bbci.co.uk/ace/standard/240/cpsprodpb/6fc1/live/3ab721d0-efa4-11ef-a69b-217c96182c8e.jpg)_AP ۱۴۰۳ کب ۷, درېنۍ ۱۴:۴۲:۱۷_د اوکرایین ولسمشر ولودیمیر زېلېنسکي د امریکا ولسمشر ډونلډ ټرمپ د هغه وړانديز له ردولو وروسته، چې وايي، دوی ته دې د اوکرایین پراخو طبیعي زېرمو ته لاسرسی ورکړل شي، ویلي دی به ''خپل هېواد و نه پلوري.''
اوکرایین د منرالونو او ګران بیه کاڼو پراخې زېرمې لري، خو ډېری کانونه یې په هغو سیمو کې دي، چې د روسي ځواکونو په کنټرول کې دي. ټرمپ وايي، کېدای شي د بدل په توګه به له روسیې سره د اوکرایین په جګړه کې د امریکا مرستې دوام وکړي. 
د ټرمپ وړاندیز د امریکا لپاره د دې ډول منرالونو اهمیت ښيي، خو امریکا به پرې څه کوي او دې هېواد ته څه ورکولای شي؟## [مکرون: ښايي راتلونکو اونیو کې د اوکرایین او روسیې ترمنځ د اوربند هوکړه وشي](https://www.bbc.com/pashto/articles/c9vymn7w4jdo?at_campaign=githubrss)![مکرون: ښايي راتلونکو اونیو کې د اوکرایین او روسیې ترمنځ د اوربند هوکړه وشي](https://ichef.bbci.co.uk/ace/standard/240/cpsprodpb/e91f/live/af8f0450-f355-11ef-896e-d7e7fb1719a4.jpg)_AP ۱۴۰۳ کب ۷, درېنۍ ۹:۰۰:۲۷_د فرانسې ولسمشر ایمانویل مکرون په سپینه ماڼۍ کې له خپل امریکايي سیال ډونلډ ټرمپ سره تر لیدو وروسته ویلي، کېدای شي‌ په راتلونکو اونیو کې د اوکرایین او روسیې ترمنځ پر اوربند هوکړه وشي.‌
خو نوموړي دا ټینګار هم کړی چې د سولې تړون باید "د اوکرایین د تسلیمېدو" په مانا نه وي‌ او د امنیتي تضمینونو ملاتړ ولري.‌
ډونلډ‌ ټرمپ هم له مکرون سره تر کتنې وروسته یو شمېر رسنیو ته ویلي‌ "فکر کوم که موږ ځیرک واوسو، [د اوکرایین] جګړه ژر،‌ په څو اونیو کې پای ته رسېدای شي."## [د روژې په میاشت کې څه وخورئ او د څه له خوړلو ډډه وشي](https://www.bbc.com/pashto/articles/cx288262yzxo?at_campaign=githubrss)![د روژې په میاشت کې څه وخورئ او د څه له خوړلو ډډه وشي](https://ichef.bbci.co.uk/ace/standard/240/cpsprodpb/608f/live/b60a27a0-f5d6-11ef-9e61-71ee71f26eb1.jpg)_AP ۱۴۰۳ کب ۱۰, جمعه ۲۲:۴۱:۱۵_په ټوله نړۍ کې میلیونونه مسلمانان د روژې مبارکې میاشتې د پیل په درشل کې دي، چې د اسلامي کلیز یوه له سپېڅلو میاشتو ده.
دا د هغه وخت نښه ده کله چې د اسلام پر ستر پیغمبر سپېڅلی کتاب قرآن کریم نازل شو.
روژه یوه میاشت وي او د اسلام له پنځو ستنو یوه ده او هغه عبادت دی چې ټول په شرایطو برابر مسلمانان یې باید ترسره کولو کې هڅه وکړي.## [ترکیه کې بندي کرد مشر عبدالله ‌اوجالان څومره پېژنئ؟](https://www.bbc.com/pashto/articles/cnvzz9q747ro?at_campaign=githubrss)![ترکیه کې بندي کرد مشر عبدالله ‌اوجالان څومره پېژنئ؟](https://ichef.bbci.co.uk/ace/standard/240/cpsprodpb/2644/live/0f251610-f58c-11ef-8c03-7dfdbeeb2526.jpg)_AP ۱۴۰۳ کب ۱۰, جمعه ۴:۳۹:۴۶_عبدالله اوجلان د ډېرو ترکانو له نظره یوه منفوره څېره ده، د ترکیې د حکومت لخوا د هېواد دښمن ګڼل شوی، خو ډېری کرد ملتپالو لپاره بیا د درناوی وړ شخصیت دی.  

اوجالان له تېرو څو لسیزو راهیسې ترکیه کې د کردانو سیاسي ډګر کې یوه غالبه څېره او بحث پاروونکی نوم دی.## [څرنګه د طالبانو حکومت له ۹۰ زرو په ډېرو امنیتي کامرو د کابل میلیونونه اوسېدونکي څاري؟](https://www.bbc.com/pashto/articles/ckg7dzzrjgzo?at_campaign=githubrss)![څرنګه د طالبانو حکومت له ۹۰ زرو په ډېرو امنیتي کامرو د کابل میلیونونه اوسېدونکي څاري؟](https://ichef.bbci.co.uk/ace/standard/240/cpsprodpb/026f/live/e1f67440-f4c3-11ef-9e61-71ee71f26eb1.jpg)_AP ۱۴۰۳ کب ۹, پينځنۍ ۱۰:۴۷:۴۸_له هغه مهال  راهیسې چې طالبان پر افغانستان بیا واکمن شوي په مرکز کابل کې  له ۹۰ زرو ډېرې امنیتي کمرې نصب کړي او ټول ښار د کابل امنیه قوماندانۍ او د ښار نورو حوزو کې له ځانګړو خونو څاري.
بل پلو د تېر جمهوري نظام یو شمېر پولیسو بي‌بي‌سي ته ویلي په افغانستان کې د نړیوالې ټولنې د دوه لسیزو شتون او ۲۰۲۱م کال اګست کې د طالبانو تر بیا راتګه پورې کابل کې یوازې ۸۵۰ امنیتي کمرې لګول شوي وې.## [یو میلیارد هنديان د لګښت پیسې نه لري](https://www.bbc.com/pashto/articles/c2d4363dg0ro?at_campaign=githubrss)![یو میلیارد هنديان د لګښت پیسې نه لري](https://ichef.bbci.co.uk/ace/standard/240/cpsprodpb/c953/live/ff595610-f45f-11ef-8c03-7dfdbeeb2526.jpg)_AP ۱۴۰۳ کب ۸, څلرنۍ ۱۷:۱۳:۵۹_د نویو رپوټونو له مخې هند یو اعشاریه څلور میلیارده وګړي لري، خو شاوخوا یو میلیارد یې پیسې نه لري چې د اختیاري توکو یا نور چارو لپاره یې ولګوي.
د زیان منونکو پانګو یو شرکت "بلوم وینچرز" د رپوټ له مخې، د هېواد مصرف کونکی پوړ، د پیل لپاره په اغېزمنه توګه یوازې د مکسیکو د وګړو په اندازه له ۱۳۰ تر ۱۴۰ میلیونو کسانو دی.## [چمپینز ټرافۍ کې د انګلنډ‌ پر وړاندې د افغانستان تاریخي بریا ته غبرګونونه](https://www.bbc.com/pashto/articles/cyvee702ye3o?at_campaign=githubrss)![چمپینز ټرافۍ کې د انګلنډ‌ پر وړاندې د افغانستان تاریخي بریا ته غبرګونونه](https://ichef.bbci.co.uk/ace/standard/240/cpsprodpb/0a96/live/ece08970-f4de-11ef-9e61-71ee71f26eb1.jpg)_AP ۱۴۰۳ کب ۹, پينځنۍ ۲:۵۱:۱۵_د افغانستان کرېکټ‌ ملي لوبډلې د پاکستان د لاهور په قذافي لوبغالي کې د اتلانو جام یا چمپینز ټرافۍ سیالیو په یوه په زړه پورې لوبه کې انګلنډ ته په ۸ منډو ماته ورکړه او په دې توګه یې دغو سیالیو کې له مخکې تګ هم راوګرځوله.
د افغانستان له دوو پخوانیو ولسمشرانو محمد اشرف غني او حامد کرزي رانیولې د طالبانو حکومت تر ځینو چارواکو، د سچن ټنډولکر او شعیب اختر په څېر ګڼو پخوانیو او اوسنیو پېژندل شویو کرېکټ لوبغاړو، او د نړۍ په کچه د کرېکټ ځینو پېژندل شویو مبصرینو د انګلنډ پر وړاندې د افغانستان دا تاریخي بریا ستایلې او افغان لوبډلې ته یې مبارکي ویلې ده.## [ټرمپ: افغانستان کې رانه پاتې پوځي تجهیزات غواړو، طالبان: ټولې وسلې او نظامي تجهیزات خوندي دي](https://www.bbc.com/pashto/articles/c984ez81jzdo?at_campaign=githubrss)![ټرمپ: افغانستان کې رانه پاتې پوځي تجهیزات غواړو، طالبان: ټولې وسلې او نظامي تجهیزات خوندي دي](https://ichef.bbci.co.uk/ace/standard/240/cpsprodpb/5ef1/live/728935c0-f1ee-11ef-896e-d7e7fb1719a4.png)_AP ۱۴۰۳ کب ۵, يونۍ ۱۴:۰۶:۲۸_په افغانستان کې د طالبانو حکومت د امریکا د ولسمشر ډونلډ ټرمپ هغه ادعا رد کړه چې ګواکې طالبان امریکايي وسلې پلوري. ښاغلي ټرمپ په یوه تازه وینا کې د طالبانو له حکومته غوښتي چې په افغانستان کې پاتې امریکايي پوځي تجهیزات بېرته وروسپاري. هغه ویلي افغانستان ته د مرستو په بڼه د پیسو په ورکړه کې ستونزه نشته خو پوځي تجهیزات بېرته غواړي.## [پر اوکرایین خبرې: ایا د اروپا ستر ځواکونه د ماتې په درشل کې دي؟ ](https://www.bbc.com/pashto/articles/crm7m89m8kmo?at_campaign=githubrss)![پر اوکرایین خبرې: ایا د اروپا ستر ځواکونه د ماتې په درشل کې دي؟ ](https://ichef.bbci.co.uk/ace/standard/240/cpsprodpb/0c04/live/3dc00550-ed91-11ef-a319-fb4e7360c4ec.jpg)_AP ۱۴۰۳ سلواغه ۳۰, درېنۍ ۰:۴۹:۰۹_اوکرایین له کلونو راهیسې د اروپا پر وړاندې د روسیې د ځواک ازموینه ګرځېدلې ده. او اوس سپینې ماڼۍ ته د ډونلډ ټرمپ له ورتګ سره، وضعیت په چټکۍ د اروپا په زیان بدل شوی، تر دې کچې چې اروپایي ځواکونه ځان د یوې جدي ماتې په درشل کې ویني.## [پر ايران کوم بنديزونه لګېدلي او څرنګه ترې ځان ساتي؟](https://www.bbc.com/pashto/articles/czepe7k871go?at_campaign=githubrss)![پر ايران کوم بنديزونه لګېدلي او څرنګه ترې ځان ساتي؟](https://ichef.bbci.co.uk/ace/standard/240/cpsprodpb/36c3/live/5bcc6b20-edbd-11ef-bd1b-d536627785f2.jpg)_AP ۱۴۰۳ سلواغه ۳۰, درېنۍ ۶:۱۱:۱۷_ايران کې د تېلو صادرات وروسته له هغه کم شوي چې د امریکا ولسمشرانو ډونلډ ټرمپ او جو بايډن په وروستيو مياشتو کې پرې بنديزونه ولګول. ټرمپ ويلي، غواړي د ايران د تېلو صادرات "صفر" ته راټيټ کړي تر څو ايران مجبور کړي چې خپل اتومي پروګرام کنټرول کړي. دا د ټرمپ د هغه "لوړې کچې فشار" د پاليسۍ دوام دی چې د ولسمشرۍ په تېره دوره کې يې پر ايران لګولی و.