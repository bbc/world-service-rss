# BBC News Pashto## [جاپان کې د افغانستان سفارت وايي خپلې ټولې چارې تر 'بلې خبرتیا' ځنډوي](https://www.bbc.com/pashto/articles/cp34g4pd9kko?at_medium=RSS&at_campaign=rss?at_campaign=githubrss)![جاپان کې د افغانستان سفارت وايي خپلې ټولې چارې تر 'بلې خبرتیا' ځنډوي](https://ichef.bbci.co.uk/ace/ws/240/cpsprodpb/01db/live/eea2bb50-e23d-11f0-90c4-a93300c44c63.jpg)_AP ۱۴۰۴ مرغومی ۵, جمعه ۹:۵۸:۵۹_په توکیو کې د افغانستان سفارت نن جمعه (ډسمبر ۲۶مه) په یوه خپره کړې اعلامیه کې ویلي، چې د راتلونکي ۲۰۲۶م کال د جنورۍ له وروستۍ نېټې خپل ټول فعالیتونه ځنډوي.
په علامیه کې راغلي چې دا پرېکړه "د روانو حالاتو په رڼا کې، د جاپان بهرنیو چارو وزارت لخوا د پیل شویو سلا مشورو او د دواړو غاړو ترمنځ له ګډې هوکړې وروسته" د ۱۹۶۱ کال د ویانا دیپلوماتیکو اړیکو کنوانیسیون له مخې شوې ده.
په افغانستان د طالبانو حکومت بهرنیو چارو وزارت تر اوسه په دې اړه څه نه ‌دي ویلي.## [د سوریې علوي اکثریت سیمې یوه جومات کې چاودنه شوې](https://www.bbc.com/pashto/articles/cm203yvq857o?at_medium=RSS&at_campaign=rss?at_campaign=githubrss)![د سوریې علوي اکثریت سیمې یوه جومات کې چاودنه شوې](https://ichef.bbci.co.uk/ace/ws/240/cpsprodpb/9e2c/live/06f2c9b0-e249-11f0-a8dc-93c15fe68710.jpg)_AP ۱۴۰۴ مرغومی ۵, جمعه ۱۱:۰۳:۱۱_د سوریې یوه سیمه‌ییز چارواکي ویلي، د جمعې په ورځ د سوریې په مرکزي ولایت حمص د علوي اکثریت په یوه سیمه کې پر یوه جومات د چاودنې له امله پنځه کسان وژل شوي او پنځه نور ټپیان شوي دي.## [له بي ایم ډبلیو ۷۰۰ تر پژو ۲۰۵: هغه موټر چې خپل شرکتونه یې له ماتې وژغورل](https://www.bbc.com/pashto/articles/crk7y414y5po?at_medium=RSS&at_campaign=rss?at_campaign=githubrss)![له بي ایم ډبلیو ۷۰۰ تر پژو ۲۰۵: هغه موټر چې خپل شرکتونه یې له ماتې وژغورل](https://ichef.bbci.co.uk/ace/ws/240/cpsprodpb/760d/live/fa8d0f50-e0e0-11f0-aae2-2191c0e48a3b.jpg)_AP ۱۴۰۴ مرغومی ۵, جمعه ۸:۱۹:۰۶_د موټر جوړونې د صنعت په تاریخ کې ځینې وخت د یو شرکت برخلیک د لسګونو محصولاتو نه، بلکې د یو واحد ماډل د بریا یا ناکامۍ له مخې ټاکل شوی وي.

دا راپور، چې د بي ‌بي ‌سي د "تاپ ګېر " له وېب‌سایټ څخه اخیستل شوی، ۱۱ هغه موټرونه په کې ارزول شوي، چې په برخلیک ټاکوونکو شېبو کې یې لوبه د خپلو جوړونکو په ګټه وڅرخوله.## [تاجکستاني چارواکي وايي، له افغانستان سره پر پوله یې دوه پوله ساتونکي وژل شوي ](https://www.bbc.com/pashto/articles/cx2g37vwgnyo?at_medium=RSS&at_campaign=rss?at_campaign=githubrss)![تاجکستاني چارواکي وايي، له افغانستان سره پر پوله یې دوه پوله ساتونکي وژل شوي ](https://ichef.bbci.co.uk/ace/ws/240/cpsprodpb/7214/live/41c748a0-e1a8-11f0-aae2-2191c0e48a3b.jpg)_AP ۱۴۰۴ مرغومی ۴, پينځنۍ ۱۶:۵۱:۲۹_له افغانستان سره پر پوله له وسله‌والو کسانو سره په نښته کې د تاجکستان د دوو پوله ساتونکو له وژل کېدو وروسته، د تاجکستان سرحدي ځواکونو له طالبانو غوښتي چې ''د تاجکستان له خلکو بښنه وغواړي'' او د افغانستان او تاجکستان پر پوله د امنیت د ټینګښت لپاره لا نور اغېزناک ګامونه پورته کړي.## [د طالبانو حکومت افغانستان کې د ترافیکي پېښو د ډېروالي یو لوی لامل د "ښي لاس" موټر بولي](https://www.bbc.com/pashto/articles/cx2dq7pyey2o?at_medium=RSS&at_campaign=rss?at_campaign=githubrss)![د طالبانو حکومت افغانستان کې د ترافیکي پېښو د ډېروالي یو لوی لامل د "ښي لاس" موټر بولي](https://ichef.bbci.co.uk/ace/ws/240/cpsprodpb/c212/live/bf57ace0-e19b-11f0-aae2-2191c0e48a3b.jpg)_AP ۱۴۰۴ مرغومی ۴, پينځنۍ ۲۲:۱۰:۰۳_د طالبانو د حکومت د ترافیکو ریاست د ښي لاس موټرو کارول، چې د "ښي لاس شترنګ" په نوم پېژندل کېږي، په افغانستان کې د ترافیکي پېښو د ډېروالي یو له اصلي لاملونو ګڼي. په تېرو درېیو کلونو کې دې ریاست د ښي لاس سټیرنګ لرونکي ۴۷۰۰۰۰ موټر ثبت کړي او د جواز پلېټونه یې ورکړي دي.## [هرات کې د المونیمي قطیو د فابریکې او برېښنا پروژې: "د ملي عوایدو درېیمه برخه له هراته برابرېږي"](https://www.bbc.com/pashto/articles/cy5g6ye77n3o?at_medium=RSS&at_campaign=rss?at_campaign=githubrss)![هرات کې د المونیمي قطیو د فابریکې او برېښنا پروژې: "د ملي عوایدو درېیمه برخه له هراته برابرېږي"](https://ichef.bbci.co.uk/ace/ws/240/cpsprodpb/2932/live/4d385a30-e199-11f0-aae2-2191c0e48a3b.jpg)_AP ۱۴۰۴ مرغومی ۴, پينځنۍ ۱۴:۰۲:۲۴_د افغانستان په لوېدیځ‌ هرات ولایت کې نن (پنجشنبه د ډسمبر ۲۵مه) د انرژۍ برخه کې څلور لویې پروژې ګټې اخیستنې ته چمتو او د المونیمی‌ قطیو د یوې تولیدي‌ فابریکې او د برېښنا برخه کې د پېنځو نورو پروژو چارې پيل شوې دي. د طالبانو حکومت د لومړي وزیر اقتصادي مرستیال ملا عبدالغني برادر ویلي برېښنا د دوی د حکومت په ستراتیژیک پلان کې ځانګړی ځای لري. هغه همدا راز زیاته کړې چې نړۍ دې ترې "پر ارزښتونو د تعامل کولو تمې نه کوي."## [الجزایر یو قانون تصویب کړ چې فرانسوي استعمار جرم ګڼي](https://www.bbc.com/pashto/articles/cvgj733zy78o?at_medium=RSS&at_campaign=rss?at_campaign=githubrss)![الجزایر یو قانون تصویب کړ چې فرانسوي استعمار جرم ګڼي](https://ichef.bbci.co.uk/ace/ws/240/cpsprodpb/ccb5/live/ffe1ad00-e13d-11f0-b67b-690eb873de1b.jpg)_AP ۱۴۰۴ مرغومی ۴, پينځنۍ ۱۷:۴۰:۰۸_د رسمي تلویزیون د راپور له مخې، د الجزایر پارلمان د چهارشنبې په ورځ په یوه خوله هغه قانون تصویب کړ چې د فرانسې له لوري د الجزایر استعمار جرم ګڼي او له فرانسې د الجزایري خلکو لپاره د بخښنې او تاوان غوښتنه کوي. دغه قانون د استعمار ستاینه هم جرم ګڼي.## [پاکستان ته د افغانستان د مېوو او سبزیو د صادراتو درېدل؛ افغان سوداګرو او بڼوالو پنځوس میلیونه ډالره تاوان کړی](https://www.bbc.com/pashto/articles/cvg8r588pemo?at_medium=RSS&at_campaign=rss?at_campaign=githubrss)![پاکستان ته د افغانستان د مېوو او سبزیو د صادراتو درېدل؛ افغان سوداګرو او بڼوالو پنځوس میلیونه ډالره تاوان کړی](https://ichef.bbci.co.uk/ace/ws/240/cpsprodpb/ec36/live/bafd1fd0-e1b0-11f0-aae2-2191c0e48a3b.jpg)_AP ۱۴۰۴ مرغومی ۴, پينځنۍ ۱۲:۰۰:۵۷_د افغانستان د سوداګرۍ او صنایعو خونه وايي چې د افغانستان او پاکستان ترمنځ د سوداګریزو لارو له نژدې دوو نیمو میاشتو بندېدو وروسته، د هېواد د مېوې او سبزیجاتو برخې شاوخوا ۵۰ میلیونه ډالر - په مستقیمه او غیرمستقیمه توګه - تاوان کړی دی.
د دې ادارې مرستیال خان جان الکوزي بي‌بي‌سي ته ویلي د بڼوالو، موټر چلوونکو او د مېوې او سبزیو د سوداګرو په ګډون ګڼ شمېر خلک زیانمن شوي دي.## [حقاني: افغانستان چا ته ګواښ نه دی؛ د "غلط فهمۍ" ختمولو لپاره د خبرو دروازې خلاصې دي](https://www.bbc.com/pashto/articles/cg7vk7ejk90o?at_medium=RSS&at_campaign=rss?at_campaign=githubrss)![حقاني: افغانستان چا ته ګواښ نه دی؛ د "غلط فهمۍ" ختمولو لپاره د خبرو دروازې خلاصې دي](https://ichef.bbci.co.uk/ace/ws/240/cpsprodpb/7a95/live/9205f3d0-e1b1-11f0-b67b-690eb873de1b.jpg)_AP ۱۴۰۴ مرغومی ۴, پينځنۍ ۱۰:۴۰:۲۴_په افغانستان کې د طالبانو حکومت د کورنیو چارو وزیر وايي، د دوحې تړون له مخې یې حکومت پر دې خبره ولاړ دی چې له افغانستانه چا ته ګواښ نه شته او د "شته ستونزو،  بې‌باورۍ او غلط فهمۍ" د له منځه وړولو لپاره یې مشران د "معقول حل" په لټه کې دي.
دا څرګندونې سراج الدین حقاني پرون چهارشنبه  (مرغومی ۳/دسمبر ۲۴) په کابل کې د پولیسو اکاډمۍ د محصلانو فراغت‌غونډې ته په وینا کې کړې دي.