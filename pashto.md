# BBC News Pashto## [د افغانستان چاپېریال ساتنې ملي اداره: ۱۵ زره مرغان مو طبیعت ته خوشي کړي](https://www.bbc.com/pashto/articles/c07pnv7z1z0o?at_medium=RSS&at_campaign=rss?at_campaign=githubrss)![د افغانستان چاپېریال ساتنې ملي اداره: ۱۵ زره مرغان مو طبیعت ته خوشي کړي](https://ichef.bbci.co.uk/ace/ws/240/cpsprodpb/5c49/live/402f91b0-6bb4-11f0-8dbd-f3d32ebd3327.jpg)_AP ۱۴۰۴ زمری ۶, دونۍ ۱۳:۱۷:۳۳_د افغانستان د چاپېریال ساتنې ملي اداره وايي، د ښکار، قاچاق او ناقانونه پلور ضد اقداماتو له لارې یې ۱۵ زره او ۷۵۵ حیوانات او مرغان له نیول کېدو وروسته بېرته طبیعت ته خوشي کړي او عاملان یې د قانون منګولو ته سپارلي.
د طالبانو حکومت کې د چاپېریال ساتنې ملي ادارې، د یاد شمېر مرغانو او حیواناتو خوشي کولو خبره د دغې ادارې د لاسته راوړنو د راپور وړاندې کولو په کلنۍ ناسته کې وکړه چې کابل کې جوړه شوې وه.## [د ګوګل اعتراف: د ترکیې زلزلې په اړه مو ۱۰ میلیونو خلکو ته خبرداری نه دی ورکړی](https://www.bbc.com/pashto/articles/cwypln9dp7eo?at_medium=RSS&at_campaign=rss?at_campaign=githubrss)![د ګوګل اعتراف: د ترکیې زلزلې په اړه مو ۱۰ میلیونو خلکو ته خبرداری نه دی ورکړی](https://ichef.bbci.co.uk/ace/ws/240/cpsprodpb/75d0/live/699557a0-6bab-11f0-89ea-4d6f9851f623.jpg)_AP ۱۴۰۴ زمری ۶, دونۍ ۱۱:۵۹:۱۶_د ټکنالوژۍ نړیوال شرکت ګوګل منلې چې د 'زلزلې د لومړنۍ خبرتیا سیسټم' یې د ترکیې د ۲۰۲۳ کال د مرګونې زلزلې پرمهال خلکو ته په سمه توګه خبرداری نه دی ورکړی.
د 'ګوګل د لومړنۍ خبرتیا سیسټم' له لارې د زلزلې له مرکز څخه په کابو ۱۵۰ کیلومټره واټن کې ۱۰ میلیونو خلکو ته د زلزلې له پېښېدو ۳۵ ثانیې وړاندې د 'لوړ کچ خبرداری' لېږل کېدای شي.## [غزه کې د خوړو موندلو په اړه د بي‌بي‌سي خپلواکو خبریالانو مبارزه: ''یو خبر په ډېر کړاو او سرګردانۍ جوړولی شم''](https://www.bbc.com/pashto/articles/cy5py0ly33go?at_medium=RSS&at_campaign=rss?at_campaign=githubrss)![غزه کې د خوړو موندلو په اړه د بي‌بي‌سي خپلواکو خبریالانو مبارزه: ''یو خبر په ډېر کړاو او سرګردانۍ جوړولی شم''](https://ichef.bbci.co.uk/ace/standard/240/cpsprodpb/72d7/live/e748a4d0-6bac-11f0-89ea-4d6f9851f623.jpg)_AP ۱۴۰۴ زمری ۶, دونۍ ۱۰:۳۰:۰۰_د بي‌بي‌سي درېیو باوري خپلواکو فلسطیني خبریالانو، چې د غزې د پوښښ لپاره پرې تکیه کېږي، ویلي اوس د خپلې کورنۍ د خوړو برابرولو لپاره له سختو ستونزو سره مخ دي او ډېر وخت دوه یا ډېرې ورځې هېڅ خواړه نه لري.## [د پښتونخوا په تیراه کې پر لاریون کوونکو ډزې: حکومت جرګه رابللې او قربانیانو ته یې مالي مرسته اعلان کړې](https://www.bbc.com/pashto/articles/c776x82x4vko?at_medium=RSS&at_campaign=rss?at_campaign=githubrss)![د پښتونخوا په تیراه کې پر لاریون کوونکو ډزې: حکومت جرګه رابللې او قربانیانو ته یې مالي مرسته اعلان کړې](https://ichef.bbci.co.uk/ace/ws/240/cpsprodpb/988a/live/24075c90-6b85-11f0-89ea-4d6f9851f623.jpg)_AP ۱۴۰۴ زمری ۶, دونۍ ۷:۴۳:۴۴_د خیبر پښتونخوا په تېراه سیمه کې پر لاریون کوونکو د ډزو پر مهال د اوښتې مرګ‌ژوبلې په اړه د خیبر پښتونخوا اعلی وزیر خواشيني څرګنده کړې او په اړه یې پېښور ته جرګه وربللې ده.
د خیبر پښتونخوا د اعلی وزیر رسنیز دفتر په یوه خبرپاڼه کې ویلي چې علي امین ګنډاپور د هر وژل شوي کورنۍ ته "د مرستې په توګه" د لس میلیونه روپیو او همدا راز د هر ټپي شوي کورنۍ ته د دوه نیم میلیونه روپیو د ورکړې اعلان کړی دی.## [د روغتيا نړيوالې ادارې په غزه کې د خطرناکې خوارځواکۍ خبرداری ورکړی](https://www.bbc.com/pashto/articles/cpwy8gdvq1lo?at_medium=RSS&at_campaign=rss?at_campaign=githubrss)![د روغتيا نړيوالې ادارې په غزه کې د خطرناکې خوارځواکۍ خبرداری ورکړی](https://ichef.bbci.co.uk/ace/ws/240/cpsprodpb/4ea9/live/03a18980-6b71-11f0-89ea-4d6f9851f623.jpg)_AP ۱۴۰۴ زمری ۶, دونۍ ۵:۰۹:۵۵_د روغتيا نړيوالې ادارې خبرداری ورکړی چې په غزه کې خوراځواکي "خطرناکې کچې" ته رسېدلې ده. دا په داسې حال کې ده چې د يکشنبې په ورځ له هوا د مرستو غورځول پيل شوي دي. اسرائيلو په لنډمهالې توګه په غزه کې خپل پوځي عمليات کم کړي او دا يې "تاکتیکي ځنډ" بللی دی. متحده عرب اماراتو او اردن ته يې اجازه ورکړې چې د هوا له لارې غزې ته مرستې رسولی شي.## [جیش العدل څوک دي او څه غواړي؟](https://www.bbc.com/pashto/articles/cgerdlqn7q3o?at_medium=RSS&at_campaign=rss?at_campaign=githubrss)![جیش العدل څوک دي او څه غواړي؟](https://ichef.bbci.co.uk/ace/ws/240/cpsprodpb/dea0/live/a4f64370-6adb-11f0-af20-030418be2ca5.jpg)_AP ۱۴۰۴ زمری ۵, يونۍ ۲۳:۳۶:۴۰_د "ایران جیش العدل سازمان" د ایران د حکومت مخالفه وسله واله ډله ده چې ځان د "عدالت او مساوات پوځ" او په ځانګړي ډول د ایران په سیستان او بلوچستان ولایت کې د سنیانو د حقونو مدافع ګڼي.

دا ډله تر اوسه د ایران له امنیتي ځواکونو سره په ګڼ شمېر وسله والو او خونړیو نښتو کې ښکیله شوې او د ایران په جنوب ختیځو سرحدي سیمو کې یې د څو وسله والو بریدونو مسوولیت په غاړه اخیستی دی.## [د خیبر پښتونخوا په ټانک سیمه کې د 'امنیتي عملیاتو' پرمهال یوه نجلۍ وژل شوې، ځايي خلکو د احتجاج ګواښ کړی](https://www.bbc.com/pashto/articles/cz0y70rnrjxo?at_medium=RSS&at_campaign=rss?at_campaign=githubrss)![د خیبر پښتونخوا په ټانک سیمه کې د 'امنیتي عملیاتو' پرمهال یوه نجلۍ وژل شوې، ځايي خلکو د احتجاج ګواښ کړی](https://ichef.bbci.co.uk/ace/ws/240/cpsprodpb/6749/live/23b54000-6af8-11f0-af20-030418be2ca5.jpg)_AP ۱۴۰۴ زمری ۵, يونۍ ۱۵:۰۶:۳۴_د خیبر پښتونخوا د جنوبي ټانګ ولسوالۍ په اماخېل سیمه کې د 'پوځي عملیاتو' پر مهال یوه ماشومه وژل شوي ده. ځايي خلک وايي، که له پېښې وروسته په سیمه کې د شوې جرګې د جرګې یوولس پرېکړې ونه منل شي، دوی به لاریون وکړي.
روانه اونۍ په پاکستان پر خواله رسنیو یوه ویډیو خپره شوه چې په کې ځینې خلک د یوې نجلۍ جسد لیږدوي او د امنیتي ځواکونو د یوه زغره وال موټر مخې ته ولاړ دي او په لوړ اوازه وايي چې "ته خو را کښته شه."## [د طالبانو کډوالو چارو وزارت: په چنګاښ میاشت کې له ایرانه نژدې ۹۵۰ زره افغان کډوال راستانه شوي دي](https://www.bbc.com/pashto/articles/cn4794kwvgyo?at_medium=RSS&at_campaign=rss?at_campaign=githubrss)![د طالبانو کډوالو چارو وزارت: په چنګاښ میاشت کې له ایرانه نژدې ۹۵۰ زره افغان کډوال راستانه شوي دي](https://ichef.bbci.co.uk/ace/ws/240/cpsprodpb/31da/live/5d31b250-6b02-11f0-8dbd-f3d32ebd3327.jpg)_AP ۱۴۰۴ زمری ۵, يونۍ ۱۶:۱۵:۰۰_د طالبانو د حکومت د کډوالو او بېرته راستنېدونکو چارو وزارت وايي، د چنګاښ (سرطان) په میاشت کې شاوخوا ۹۵۰ زره افغان کډوال بېرته هېواد ته ستانه شوي دي.
د دې وزارت ویاند عبدالمطلب حقاني بي‌بي‌سي ته وویل، له ایرانه یوازې د چنګاښ په میاشت کې تر ۹۱۸ زرو ډېر افغان کډوال افغانستان ته راستانه شوي چې ډېری یې کورنۍ دي.## [ماچا ډوله چای ته ولې په نړیواله کچه لېوالتیا ډېره شوې؟](https://www.bbc.com/pashto/articles/c9395kz82gpo?at_medium=RSS&at_campaign=rss?at_campaign=githubrss)![ماچا ډوله چای ته ولې په نړیواله کچه لېوالتیا ډېره شوې؟](https://ichef.bbci.co.uk/ace/ws/240/cpsprodpb/edb3/live/82ed7ff0-6a31-11f0-af20-030418be2ca5.jpg)_AP ۱۴۰۴ زمری ۵, يونۍ ۷:۱۳:۵۱_د دې چایو مینوال په نړۍ کې ورځ تر بلې زیاتېږي. دا شین جاپانی چای په انګلنډ کې د 'سټاربکس له لاتې' نیولې بیا په سینګاپور کې تر 'کریسپي کریم ډونټس' پورې کابو هر څه کې موندل کېږي.