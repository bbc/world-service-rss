# BBC News Pashto## [امریکا وایي، له دې وروسته افغانستان ته پیسې نه ورکوي](https://www.bbc.com/pashto/articles/cwywy9xe9g3o?at_medium=RSS&at_campaign=rss?at_campaign=githubrss)![امریکا وایي، له دې وروسته افغانستان ته پیسې نه ورکوي](https://ichef.bbci.co.uk/ace/ws/240/cpsprodpb/4324/live/a015f740-e594-11f0-a8dc-93c15fe68710.jpg)_AP ۱۴۰۴ مرغومی ۹, درېنۍ ۱۱:۵۸:۴۵_د امریکا متحدو ایالتونو پر دوشنبه د ملګرو ملتونو سازمان بشري مرستو لپاره په داسې حال کې د دوو میلیاردو ډالرو مرستې ژمنه وکړه، چې د متحدو ایالتونو د ولسمشر ډونلډ ټرمپ حکومت خپلې بهرنۍ مرستې کموي. 
امریکا وایي، د نویو مرستو ژمنه په داسې حال کې کړې، چې د ملګرو ملتونو له مرستندویه ادارو غواړي چې نویو مالي او اقتصادي واقعیتونو ته په پام سره ''ځان عیار کړي، او یا به نور له مرستو بیخي محروم شي.''## [خالده ضیا: د کور له "شرمیندوکې مېرمنې" تر صدراعظمۍ](https://www.bbc.com/pashto/articles/cvgnee0p157o?at_medium=RSS&at_campaign=rss?at_campaign=githubrss)![خالده ضیا: د کور له "شرمیندوکې مېرمنې" تر صدراعظمۍ](https://ichef.bbci.co.uk/ace/ws/240/cpsprodpb/e2b8/live/fba7ce90-e548-11f0-b627-ab7e40138496.jpg)_AP ۱۴۰۴ مرغومی ۹, درېنۍ ۱۵:۴۶:۳۱_د بنګله‌دېش لومړنۍ ښځينه لومړۍ وزیره خالده ضیا تر اوږدې ناروغۍ وروسته د ۸۰ کلونو په عمر مړه شوه.
هغه له واکه د لېرې کړل شوې شیخ حسینې یوه مهمه سیاله او یو وخت د بنګله‌دېش د پخواني ولسمشر او د دغه هېواد د خپلواکۍ د مبارزې مخکښ ضیا الرحمان "د کور شرمیندوکې ښځه" بلل کېده.
په ۱۹۷۷ کې واک ته رسېدلی ضیا الرحمن چې په ۱۹۸۱ کې ووژل شو نو مېرمن یې د هغه د ګوند (د بنګله‌دېش ملي حزب) یا (بي‌اېن‌پي) مشره شوه او دوه دورې د دغه هېواد لومړۍ وزیره پاتې شوه.## [ولې متحده عربي امارات په یمن کې خپل پوځي حضور پای ته رسوي؟](https://www.bbc.com/pashto/articles/c4g5ggnz2gjo?at_medium=RSS&at_campaign=rss?at_campaign=githubrss)![ولې متحده عربي امارات په یمن کې خپل پوځي حضور پای ته رسوي؟](https://ichef.bbci.co.uk/ace/ws/240/cpsprodpb/577f/live/e24f0220-e592-11f0-b67b-690eb873de1b.jpg)_AP ۱۴۰۴ مرغومی ۹, درېنۍ ۱۵:۵۰:۱۷_متحده عربي اماراتو اعلان وکړ چې په یمن کې به خپل پوځي حضور پای ته ورسوي. دا وروسته له هغه دي چې د جنوبي انتقالي شورا ملاتړ په اړه له سعودي عربستان سره څرګندې ستونزې رامنځته شوې او د یمن ولسمشرۍ شورا له ابوظبۍ وغوښتل چې خپل پوځي ځواکونه په ۲۴ ساعتونو کې له یمنه وباسي.## [ترکیې څنګه په یو عملیات کې "د اسلامي دولت" لسګونه مشکوک غړي ونیول؟](https://www.bbc.com/pashto/articles/c4g4gg50jrxo?at_medium=RSS&at_campaign=rss?at_campaign=githubrss)![ترکیې څنګه په یو عملیات کې "د اسلامي دولت" لسګونه مشکوک غړي ونیول؟](https://ichef.bbci.co.uk/ace/ws/240/cpsprodpb/4a68/live/44d7df50-e55e-11f0-9eb8-cff2497d71a8.png)_AP ۱۴۰۴ مرغومی ۹, درېنۍ ۱۳:۵۴:۴۵_په ترکیه کې د ملي پولیسو په عملیاتو کې له ۳۵۰ ډېر 'د اسلامي‌ دولت یا داعش' نومې ډلې غړي نیول شوي دي.
د کورنیو چارو وزیر علي یرلکایا وویل، په همغږو عملیاتو کې د سې‌شنبې په سهار په ۲۱ ولایتونو کې ۳۵۷ مشکوک کسان ونیول شول.## [هغه ماشومتوب چې بمونو غلا کړ: د جګړې په تیارو کې د ماشومانو مات زړونه](https://www.bbc.com/pashto/articles/cn414k9l4x2o?at_medium=RSS&at_campaign=rss?at_campaign=githubrss)![هغه ماشومتوب چې بمونو غلا کړ: د جګړې په تیارو کې د ماشومانو مات زړونه](https://ichef.bbci.co.uk/ace/ws/240/cpsprodpb/775d/live/9c1778d0-dc25-11f0-b67b-690eb873de1b.jpg)_AP ۱۴۰۴ مرغومی ۹, درېنۍ ۱۲:۵۴:۰۶_خبرداری: په دې مقاله کې د جګړې په سیمو کې پر ماشومانو د شخړو د اغېزو او د ټپونو د داسې تفصیل یادونه شوې چې ښايي د ځینو لوستونکو لپاره ځوروونکې وي.
لومړۍ پېښه دا ده چې د عبدالرحمن پلار ووژل شو. پر کور یې د اسرائیلو هوايي برید وشو. د هلک ۲۹ کلنه مور، اسما النشاش وایي: "هغه یې ټوټې ټوټې راوایست."
وروسته د ۲۰۲۴ کال د جولای پر ۱۶مه، د غزې په مرکزي برخه کې د نصیرات پر یوه ښوونځي هوايي برید وشو. یوولس کلن عبدالرحمن سخت ټپي شو. ډاکتران اړ شول چې د هغه یوه پښه پرې کړي.## [رونالډو وايي تر هغه به لوبېږي چې ۱۰۰۰ ګولونه بشپړ کړي](https://www.bbc.com/pashto/articles/c5y9yz7z9rro?at_medium=RSS&at_campaign=rss?at_campaign=githubrss)![رونالډو وايي تر هغه به لوبېږي چې ۱۰۰۰ ګولونه بشپړ کړي](https://ichef.bbci.co.uk/ace/ws/240/cpsprodpb/1a5a/live/bce1c1d0-e533-11f0-b94e-652736ae9fdc.jpg)_AP ۱۴۰۴ مرغومی ۹, درېنۍ ۳:۵۹:۲۸_د فوټبال د نړۍ مشهور ستوری او د پورتګال لوبډلمشر کرېسټيانو رونالډو وايي، تر هغه به لوبېږي چې د خپلو ګولو شمېر ۱۰۰۰ ته ورسوي. رونالډو چې ۴۰ کلن دی د تېرې شنبې په ورځ یې د خپل کلب النصر لپاره دوه ګولونه ووهل او له دې سره یې د خپلې ملي لوبډلې او ګلبونو لپاره د ګولونو شمېر ۹۵۶ ته ورسېد.## [افغان کروندګر وایي، د نشه‌يي توکو پر کښت د بندیز اقتصادي اغېزې ژورې دي](https://www.bbc.com/pashto/articles/c93n3dlv6vzo?at_medium=RSS&at_campaign=rss?at_campaign=githubrss)![افغان کروندګر وایي، د نشه‌يي توکو پر کښت د بندیز اقتصادي اغېزې ژورې دي](https://ichef.bbci.co.uk/ace/ws/240/cpsprodpb/0e6c/live/6ffb8880-e4be-11f0-b67b-690eb873de1b.jpg)_AP ۱۴۰۴ مرغومی ۹, درېنۍ ۰:۱۸:۴۶_د نشه‌يي توکو او جرمنو پر وړاندې د ملګرو ملتونو د مبارزې ادارې نوې سروې ښيي چې د افغانستان په شمال ختیځ کې هغه کروندګر چې پخوا یې کوکنار کرل، د طالبانو حکومت له بندیز راوروسته د اپیوم یا تاریاکو د بدیل عاید په ترلاسه کولو کې له ستونزو سره مخامخ دي.
د طالبانو حکومت د ۲۰۲۲ کال اپرېل کې په افغانستان کې د نشه‌يي توکو پر کر بندیز اعلان کړ او یو‌اېن‌اوډي‌سي وايي، چې دا بندیز اوس هم په ډېر جدي ډول پلی کېږي.
دا سروې په بلخ، بدخشان او کندوز ولایتونو کې شوې او سلګونه کروندګر او کلیوالي مشران پکې پوښتل شوي دي.## [له تنکیو ځوانانو سره د لوڅو پیغامونو د پایلو په اړه څه ډول خبرې باید وشي؟](https://www.bbc.com/pashto/articles/ckg9kpg1z06o?at_medium=RSS&at_campaign=rss?at_campaign=githubrss)![له تنکیو ځوانانو سره د لوڅو پیغامونو د پایلو په اړه څه ډول خبرې باید وشي؟](https://ichef.bbci.co.uk/ace/ws/240/cpsprodpb/4f1e/live/9d99a420-e4b9-11f0-a8dc-93c15fe68710.jpg)_AP ۱۴۰۴ مرغومی ۸, دونۍ ۱۳:۲۱:۰۱_ټکنالوژي زموږ اړیکې د پام وړ دول بدلې کړې دي. دا بدلون د تنکیو ځوانانو لپاره په دې معنی دی چې هغوی اوس د جنسي پوهاوی په اړه معلومات د سېکسټېنګ یا جنسي پیغامونو له لارې ترلاسه کوي. 
ځکه نو د جنسي پیغامونو اصطلاح رامنځته شوې ده. دغه جنسي پیغامونه د موبایلونو له لارې په پراخ ډول لېږل کېږي او ترلاسه کېږي. 
د دغو پیغامونو لېږد رالېږد په لویانو کې عام دی، خو د تنکیو ځوانانو ترمنځ هم لیدل کېږي. د "جاما پډیاټرېکس" په نوم علمي مجله د یوې خپرې شوې څېړنې له مخې، له هرو درو ماشومانو (د ۱۲ او ۱۷ کلونو ترمنځ)  یو یې پر خپل موبایل یو جنسي پیغام ترلاسه کړی دی.## [په ورېرې تېری کوونکی کس پاکستاني پولیسو نیولی دی](https://www.bbc.com/pashto/articles/crrkgpejlr5o?at_medium=RSS&at_campaign=rss?at_campaign=githubrss)![په ورېرې تېری کوونکی کس پاکستاني پولیسو نیولی دی](https://ichef.bbci.co.uk/ace/ws/240/cpsprodpb/d6b2/live/2d400a30-e49f-11f0-b67b-690eb873de1b.jpg)_AP ۱۴۰۴ مرغومی ۸, دونۍ ۱۰:۱۰:۳۱_د پاکستان له پنجاب صوبې د ډسمبر په لومړۍ اوونۍ کې دا خبر راغی، کله چې محکمې د جنسي تېري په یوه قضیه کې د تورن کس ضمانت ومانه، نو اغېزمنې نجلۍ د ځان سوځولو او وژلو هڅه وکړه.
اغېزمنې نجلۍ پر یوه کس د جنسي تېري تور لګولی و، هغه کس یو پولیس و او رتبه یې هم ټېټه وه او له تور لګېدو وروسته له دندې هم ګوښه کړی شوی و.
د پنجاب صوبې د قصور ولسوالۍ په یوه کلي کې ۱۷ کلنه نجلۍ د جنسي تېري له امله میندواره شوې وه او وروسته یې یو ماشوم وزېږاوه، خو ماشوم وروسته مړ شو.