# BBC News Pashto## [پر هند د ټرمپ ۵۰٪ تعرفه پلې شوه، مودي د ځان بسیاینې غږ کړی](https://www.bbc.com/pashto/articles/cm2v7y878epo?at_medium=RSS&at_campaign=rss?at_campaign=githubrss)![پر هند د ټرمپ ۵۰٪ تعرفه پلې شوه، مودي د ځان بسیاینې غږ کړی](https://ichef.bbci.co.uk/ace/ws/240/cpsprodpb/5a71/live/0161d750-835a-11f0-ab3e-bd52082cd0ae.jpg)_AP ۱۴۰۴ وږی ۵, څلرنۍ ۱۵:۴۵:۱۲_پر هندي صادراتو د امریکا متحدو ایالتونو له لوري ۵۰ سلنه تعرفه له نن ( د اګسټ له ۲۷مې پیلېږي. دا له روسیې د تېلو پېرلو له کبله د امریکا د ولسمشر ډونلډ ټرمپ د یوه اجرايي فرمان له مخې پر هند ولګول شوه.
هند امریکا ته په خورا پراخه کچه جامې، کبان، ګران بیه ډبرې او ګاڼې صادروي. کارپوهان وايي، دا ۲۵ سلنه اضافي تعرفه چې د هند له لوري له روسیې د تېلو اخیستلو له کبله پرې لګول شوې، د هند صادرات اغېزمن کولی شي.
دا چاره د هند لپاره چې تر دا نږدې وروستیو پورې د امریکا خورا ستر سوداګریز ملګری و او د نړۍ پنځم لوی اقتصاد دی، یو دروند ګوزار کېدلی شي.## [د غزې د خبریالانو ژوند: 'ستړي، وږي او وېرېدلي'](https://www.bbc.com/pashto/articles/c99mdvm2zy4o?at_medium=RSS&at_campaign=rss?at_campaign=githubrss)![د غزې د خبریالانو ژوند: 'ستړي، وږي او وېرېدلي'](https://ichef.bbci.co.uk/ace/ws/240/cpsprodpb/d441/live/647d1a90-8353-11f0-ab3e-bd52082cd0ae.png)_AP ۱۴۰۴ وږی ۵, څلرنۍ ۱۶:۵۸:۵۶_په غزه کې خبریالان له داسې شرایطو سره مخ دي چې د نړۍ ډېرو سیمو کې یې تصور هم نه شي کېدلی. هغوی د جګړې د دوام له امله د روغتونونو تر څنګ په خیمو کې ژوند کوي او له همدې خیمو د غزې تصویر تر نړۍ رسوي.
له بریښنا، اوبو، تشناب او انټرنټ بې‌برخې دي او هره شېبه د مرګ له ګواښ سره مخ دي.
خبریال عبدالله مقداد بي‌بي‌سي ته وویل: "هیڅکله مې د داسې ورځې فکر نه کاوه چې په یوه خیمه کې ژوند او کار وکړم، داسې ځای چې د ژوند تر ټولو ساده اړتیاوې لکه اوبه او تشناب هم په کې نه وي. خیمه په دوبي کې د سبزیو د شنې خونې په څېر ګرمه وي او په ژمي کې لکه یخچال یخه وي."## [د امریکا فدرالي محکمې پرېکړه: د افغانستان بانک کنګل شوې شتمني د بریدونو قربانیانو ته نه شي ورکول کېدای](https://www.bbc.com/pashto/articles/cy0q7xqyrndo?at_medium=RSS&at_campaign=rss?at_campaign=githubrss)![د امریکا فدرالي محکمې پرېکړه: د افغانستان بانک کنګل شوې شتمني د بریدونو قربانیانو ته نه شي ورکول کېدای](https://ichef.bbci.co.uk/ace/ws/240/cpsprodpb/e6b1/live/20646c50-832b-11f0-a34f-318be3fb0481.jpg)_AP ۱۴۰۴ وږی ۵, څلرنۍ ۱۱:۵۵:۳۴_په متحدو ایالتونو کې د استناف یوې فدرالي محکمې پر سې شنبه (اګست ۲۶مه) امر وکړ، چې د ۲۰۰۱ کال سپتمبر میاشتې ۱۱مې او په ختیځه افریقا کې د ۱۹۹۸ کال اګست میاشتې اوومې پېښو کې چې د امریکا پر سفارتونو بمي بریدونه وشول، د طالبانو رول په تړاو د افغانستان بانک (ډي‌اې‌بي)، درې نیم میلیارد ډالره کنګل شوې شتمني د هغو پېښو قربانیانو ته نه شي ورکول کېدای.## [د کابل-هلمند پر لار د مسافر وړونکي بس چپه کېدو له امله ۲۵ کسان مړه شوي](https://www.bbc.com/pashto/articles/cwy1rzvdekxo?at_medium=RSS&at_campaign=rss?at_campaign=githubrss)![د کابل-هلمند پر لار د مسافر وړونکي بس چپه کېدو له امله ۲۵ کسان مړه شوي](https://ichef.bbci.co.uk/ace/ws/240/cpsprodpb/3743/live/c4061120-8311-11f0-933f-b3838fce3a56.jpg)_AP ۱۴۰۴ وږی ۵, څلرنۍ ۸:۱۰:۴۱_د طالبانو حکومت د کورنیو چارو وزارت تایید کړې چې تېره شپه ناوخته (اګست ۲۷مه) د کابل ښار ته نژدې د ارغندۍ چوک په سیمه کې یو مسافر وړونکی بس چپه شوی، چې له امله یې لږ تر لږه ۲۵ تنه مړه او ۲۷ نور ټپیان شوي دي.## [له دويمې نړيوالې جګړې راهيسې اروپا کې د کتابونو "لویې غلا" تر شا څه دي؟](https://www.bbc.com/pashto/articles/cn47npl2717o?at_medium=RSS&at_campaign=rss?at_campaign=githubrss)![له دويمې نړيوالې جګړې راهيسې اروپا کې د کتابونو "لویې غلا" تر شا څه دي؟](https://ichef.bbci.co.uk/ace/ws/240/cpsprodpb/f1e6/live/5374b6f0-6e12-11f0-8dbd-f3d32ebd3327.jpg)_AP ۱۴۰۴ وږی ۵, څلرنۍ ۷:۰۰:۴۳_د ۲۰۲۲ کال په اپرېل کې دوه تنه د اېسټونيا د تارتو پوهنتون کتابون ته ورځي او د ۱۹ پېړۍ د دوو ليکوالانو الکېسانډر پوشکين او نېکولای ګوګول اته کتابونه غواړي. دغه کسان په روسي ژبه خبرې کوي او د کتابتون ادارې ته وايي چې له دوی يو ځوان يې غواړی په امريکا کې زدکړې وکړي.## [هغه کلی چې سلګونه ښځو په کې خپل مېړونه وژلي](https://www.bbc.com/pashto/articles/cr74xgr0378o?at_medium=RSS&at_campaign=rss?at_campaign=githubrss)![هغه کلی چې سلګونه ښځو په کې خپل مېړونه وژلي](https://ichef.bbci.co.uk/ace/ws/240/cpsprodpb/1749/live/86b1f550-81c7-11f0-83cc-c5da98c419b8.png)_AP ۱۴۰۴ وږی ۴, درېنۍ ۱۰:۴۱:۰۱_د ۱۹۲۹میلادي کال د دسمبر پر ۱۴مه، د امریکا 'نیویارک ټایمز' ورځپاڼې یو داسې خبر خپور کړ، چې نه یوازې امریکا کې، ان ترې لېرې هنګري کې یې هم خلک هک حیران کړل.## [مریم الزماني، د هند تر ټولو لویه سوداګره چې پرتګالیانو او انګریزانو ته یې زیان واړوه](https://www.bbc.com/pashto/articles/c98l209erego?at_medium=RSS&at_campaign=rss?at_campaign=githubrss)![مریم الزماني، د هند تر ټولو لویه سوداګره چې پرتګالیانو او انګریزانو ته یې زیان واړوه](https://ichef.bbci.co.uk/ace/ws/240/cpsprodpb/ec7c/live/01baccb0-81ad-11f0-a34f-318be3fb0481.png)_AP ۱۴۰۴ وږی ۴, درېنۍ ۸:۵۷:۱۵_د ۱۶۱۳ کال د موسمي بارانونو وخت پای ته رسېدلی و چې پرتګالیو سوداګرو د 'رحیمي' په نامه یوه کښتۍ ودروله او 'ګوا' ته یې بوتله.
دا کښتۍ، چې په سره سمندر کې د هندي کښتیو ترټولو لویه هغه وه، د "مریم الزماني" په نامه د یوې مېرمنې ملکیت وه.
"مریم الزماني" د هغې لقب و، خو اصلي نوم یې "هرکها بايي" و. د راجپوت د دغه شهزادګۍ هرکها بای دغه کیسه خورا په زړه پورې ده.## [سودارشان چاکرا: د هند نوې دفاعي طرحه څه ده؟](https://www.bbc.com/pashto/articles/cg503jp2rm9o?at_medium=RSS&at_campaign=rss?at_campaign=githubrss)![سودارشان چاکرا: د هند نوې دفاعي طرحه څه ده؟](https://ichef.bbci.co.uk/ace/ws/240/cpsprodpb/b773/live/56fe76b0-825a-11f0-a34f-318be3fb0481.jpg)_AP ۱۴۰۴ وږی ۴, درېنۍ ۸:۵۵:۵۲_هند له پاکستان سره له پوځي نښتې درې میاشتې وروسته، د اسلام‌اباد او بېجېنګ له ډډې د امنیتي اندېښنو زیاتېدو په غبرګون کې اعلان وکړ چې غواړي یو کورنی دفاعي سپر جوړ کړي.
لومړي وزیر نرېندرا مودي د اګسټ پر ۱۵مه د خپلواکۍ ورځې په وینا کې اعلان وکړ چې دا پروژه به "سودرشن چاکرا" نومیږي. دا د یوه افسانوي ډال نوم دی چې د خپل ځواک او اغېزمنتیا له امله پېژندل کېږي او په هندي افسانه کې د هندو خدای کرېشنا په لاس کې نیول کیږي.## [څنګه څېړونکو د هند له ۲۵۰۰ کلونو زړو کوپړیو بیا څېرې جوړې کړې؟](https://www.bbc.com/pashto/articles/cp3erz4e7l4o?at_medium=RSS&at_campaign=rss?at_campaign=githubrss)![څنګه څېړونکو د هند له ۲۵۰۰ کلونو زړو کوپړیو بیا څېرې جوړې کړې؟](https://ichef.bbci.co.uk/ace/ws/240/cpsprodpb/2b79/live/251294d0-7e7a-11f0-96e5-5b061b987076.jpg)_AP ۱۴۰۴ وږی ۴, درېنۍ ۸:۴۹:۲۳_د جنوبي هند په تامیل ناډو ایالت کې د یوې منځنۍ کچې پوهنتون په لابراتوار کې څېړونکي د یوې وړې برمې په وسیله د ۲۵۰۰ کلن غاښ له پاسه کلک پوښ لرې کوي. د مدورای کاماراج پوهنتون څېړونکي وايي دا غاښ له دوو انساني کوپړیو د یوه سړی دی، کوم چې دوی د مخ د ډیجیټلي بېرته جوړولو لپاره کارولی، څو پوه شي چې د دې سیمې د پخوانیو اوسېدونکو څېرې به څه ډول وي.