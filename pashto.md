# BBC News Pashto## [ ډیورنډ کرښې ته څېرمه د داعش د یوه غړي نیول کېدو ته د طالبانو د حکومت غبرګون](https://www.bbc.com/pashto/articles/cr7lkj5xxn8o?at_medium=RSS&at_campaign=rss?at_campaign=githubrss)![ ډیورنډ کرښې ته څېرمه د داعش د یوه غړي نیول کېدو ته د طالبانو د حکومت غبرګون](https://ichef.bbci.co.uk/ace/ws/240/cpsprodpb/baa4/live/46abd710-dfef-11f0-aae2-2191c0e48a3b.jpg)_AP ۱۴۰۴ مرغومی ۲, درېنۍ ۱۱:۰۸:۵۴_په افغانستان کې د طالبانو حکومت ډیورنډ کرښې ته څېرمه د داعش د یوه غړي د نیول کېدو په غبرګون کې وایي، دا نیونه د دوی هغه ادعا ثابتوي چې اسلامي دولت ډله په "پاکستان کې" مرکزونه لري.
د طالبانو د حکومت ویاند ذبیح الله مجاهد ادعا کوي، چې داعش د ډیورنډ کرښې هغه غاړه کې ځالې لري او په خبره یې دوی په دې تړاو یو لړ راپورونه هم خپاره کړي دي.## [د پښتونخوا په کرک کې پر پولیسو برید شوی ](https://www.bbc.com/pashto/articles/ce86llgwpz6o?at_medium=RSS&at_campaign=rss?at_campaign=githubrss)![د پښتونخوا په کرک کې پر پولیسو برید شوی ](https://ichef.bbci.co.uk/ace/ws/240/cpsprodpb/d9ef/live/cf27fd00-dfe3-11f0-9510-f5a780b2011e.jpg)_AP ۱۴۰۴ مرغومی ۲, درېنۍ ۱۰:۰۰:۴۶_د خیبر پښتونخوا د کرک په ګورګورې سیمه کې د پولیسو پر موټر د وسله‌والو په برید کې پنځه پولیس وژل شوي دي.
د بي‌بي‌سي اردو د خبر له مخې، د ځايي پولیسو ویاند په یوه خبرپاڼه کې ویلي چې سیمې ته ګڼ پولیس رسېدلي او هلته د بریدګرو په لټه چاڼيز عملیات روان دي.
رویټرز خبري اژانس د خیبر پښتونخوا د ایالتي پولیسو له قوله ویلي چې د پولیسو د ګزمې دا موټر لومړی له چاودېدونکو توکو سره په نښه شو او بیا پرې بریدګرو ډزې پیل کړې چې په ترڅ کې یې څلور افسران او یو موټر چلوونکی ووژل شول.## [ټرمپ د ځانګړي استازي له ټاکلو وروسته ويلي امریکا باید ګرینلنډ "ترلاسه کړي"](https://www.bbc.com/pashto/articles/cd9zwp0vnlno?at_medium=RSS&at_campaign=rss?at_campaign=githubrss)![ټرمپ د ځانګړي استازي له ټاکلو وروسته ويلي امریکا باید ګرینلنډ "ترلاسه کړي"](https://ichef.bbci.co.uk/ace/ws/240/cpsprodpb/449d/live/19432420-dfc4-11f0-b67b-690eb873de1b.jpg)_AP ۱۴۰۴ مرغومی ۲, درېنۍ ۵:۵۹:۵۴_د امریکا ولسمشر ډونلډ ټرمپ د ګرينلنډ لپاره د خپل ځانګړي استازي له ټاکلو وروسته ويلي چې غواړي دا ټاپو له خپل هېواد سره يو ځای کړي. د ټرمپ له دې ګام سره د ډنمارک او امریکا تر منځ ګړکېچ نور هم زيات شوی دی. ښاغلي ټرمپ د جمهوري غوښتونکي والي جېف لنډرې د رول په اړه د بي بي سي پوښتنې په ځواب کې وويل، چې امریکا د "ملي امنيت" لپاره ګرينلنډ ته اړتيا لري او زياته یې کړه چې "بايد موږ یې ترلاسه کړو".## [د سرو زرو او سپينو زرو بيې په ریکارډ کچه لوړې شوې دي](https://www.bbc.com/pashto/articles/c4gvw4245y3o?at_medium=RSS&at_campaign=rss?at_campaign=githubrss)![د سرو زرو او سپينو زرو بيې په ریکارډ کچه لوړې شوې دي](https://ichef.bbci.co.uk/ace/ws/240/cpsprodpb/299d/live/b4e710a0-df13-11f0-8db4-97f4d263443d.jpg)_AP ۱۴۰۴ مرغومی ۲, درېنۍ ۲:۴۳:۰۰_د سرو زرو بيه يو ځل بيا تاريخې لوړې کچې ته رسېدلې ده او په لومړي ځل د يوه اونس یا نژدې ۲۸ ګرامه سرو زرو بيه ۴۴۰۰ ډالرو ته ختلې ده. شنونکي وايي د دې ګرانبيه فلز بيه له دې کبله لوړه شوې چې اټکل کېږي د امریکا مرکزي بانک به راتلونکی کال د سود کچه نوره هم راټيټه کړي.## [په افغانستان کې د 'ایسارو' پاکستانیانو نوملړ پاکستاني چارواکو ته سپارل شوی](https://www.bbc.com/pashto/articles/c0jelgvlw6go?at_medium=RSS&at_campaign=rss?at_campaign=githubrss)![په افغانستان کې د 'ایسارو' پاکستانیانو نوملړ پاکستاني چارواکو ته سپارل شوی](https://ichef.bbci.co.uk/ace/ws/240/cpsprodpb/e6cd/live/e82ef4d0-df29-11f0-aae2-2191c0e48a3b.jpg)_AP ۱۴۰۴ مرغومی ۲, درېنۍ ۰:۲۱:۱۷_ډېورنډ کرښې ته څېرمه د بلوچستان له چمن ښاره د سوداګرو یو پلاوی په افغانستان کې د ایسارو پاکستاني سوداګرو او کارکوونکو پر موضوع د خبرو لپاره د پاکستان پلازمېنې اسلام اباد ته تللی. 
کوټه کې د بي بي سي خبریال محمد کاظم وايي، په چمن کې د پښتون قومي جرګې له لوري ځايي چارواکو ته د دوو زرو داسې کارګرانو او سوداګرو نوملړ هم وړاندې شوی، چې د دوی په وینا په افغانستان کې ایسار پاتې دي.## [هندۍ فلمي ستورې: "په خپلو لاړو د مخ دانو درملنه کوم"؛ خو دا ادعا څومره سمه ده؟](https://www.bbc.com/pashto/articles/cly193w53dro?at_medium=RSS&at_campaign=rss?at_campaign=githubrss)![هندۍ فلمي ستورې: "په خپلو لاړو د مخ دانو درملنه کوم"؛ خو دا ادعا څومره سمه ده؟](https://ichef.bbci.co.uk/ace/ws/240/cpsprodpb/cdc6/live/c80520b0-df12-11f0-aae2-2191c0e48a3b.jpg)_AP ۱۴۰۴ مرغومی ۱, دونۍ ۱۴:۱۷:۴۴_هندۍ فلمي ستورې تمنا باټيه په خپله یوه تازه مرکه کې د خپل پوستکي د ساتنې په اړه ادعا کړې چې هغه د خپل مخ د دانو درملنه د خپلې خولې په لاړو کوي.
په مرکه کې په دې اړه د تمنا باټيه خبره داسې وه، "سهار د غاښونو تر برش کولو مخکې مې لاړې د خپل مخ پر دانو وهم. دا د مخ دانې/ځوانکۍ ورکوي. د شپې زموږ په خوله کې د باکتریاو ضد ماده پیدا کېږي چې د مخ دانو په درملنه کې مرسته کوي."## [ په اسټرالیا کې د یهودانو پر مراسمو د برید جزییات](https://www.bbc.com/pashto/articles/cze8kp1wdg9o?at_medium=RSS&at_campaign=rss?at_campaign=githubrss)![ په اسټرالیا کې د یهودانو پر مراسمو د برید جزییات](https://ichef.bbci.co.uk/ace/ws/240/cpsprodpb/a774/live/1c465440-df0f-11f0-aae2-2191c0e48a3b.jpg)_AP ۱۴۰۴ مرغومی ۱, دونۍ ۸:۲۶:۱۲_د اسټرالیا برید په تړاو نوي خپاره شوي اسناد ښيي، هغه وسله وال چې ادعا کېږي تېره اونۍ یې په بونډي ساحل کې د یهودانو په یوه جشن کې برید کړی و، د برید په پیل کې یې څلور په لاس جوړ شوي بمونه کارولي چې یو هم نه دی چاودلی. په دې د "ټینس توپ بم" هم شامل و.## [په سعودي کې په ريکارډ کچه د خلکو اعدامېدل](https://www.bbc.com/pashto/articles/c14v1zp7xv0o?at_medium=RSS&at_campaign=rss?at_campaign=githubrss)![په سعودي کې په ريکارډ کچه د خلکو اعدامېدل](https://ichef.bbci.co.uk/ace/ws/240/cpsprodpb/52dc/live/e623e2a0-dbf4-11f0-a8dc-93c15fe68710.jpg)_AP ۱۴۰۴ مرغومی ۱, دونۍ ۱:۴۵:۲۱_سعودي عربستان په پرله پسې ډول د دویم کال لپاره د اعدامونو د شمېر په برخه کې خپل ریکارډ مات کړ. په بریتانیا کې مېشته د بشري حقونو یوه ډله ريپريو چې په سعودي کې د مرګ په سزا د محکومو څو کسانو استازیتوب کوي، سږ کال په خپل راپور کې ویلي چې په ۲۰۲۵ کال  په سعودي کې لږترلږه ۳۴۷ کسان اعدام شوي دي. د دوی په وينا تېر کال دا شمېر ۳۴۵ تنه و.## [اسرائیل د فلسطیني دولت د جوړېدو مخنیوي لپاره څه کوي؟](https://www.bbc.com/pashto/articles/c4g4vd40zrjo?at_medium=RSS&at_campaign=rss?at_campaign=githubrss)![اسرائیل د فلسطیني دولت د جوړېدو مخنیوي لپاره څه کوي؟](https://ichef.bbci.co.uk/ace/ws/240/cpsprodpb/4f54/live/4d388740-dee6-11f0-aae2-2191c0e48a3b.jpg)_AP ۱۴۰۴ مرغومی ۱, دونۍ ۳:۲۹:۵۵_د اسرائیلو امنيتي کابينې په اشغال شوې لوېدیځه غاړه کې د ۱۹ نويو مېشت ځايونو پېژندل په داسې حال کې تصويب کړي چې حکومت د مېشتځايونو د پراخولو هڅو ته دوام ورکوي. د اسرائيلو کابينه کې افراطي ښي اړخي د ماليې وزیر بېزاليل سموټرېچ  چې د دفاع له وزير اسرائیل کاتز سره يو ځای دا وړانديز کړی ويلي چې دا پرېکړه د فلسطيني دولت د جوړېدو د مخنيوي لپاره شوې ده.