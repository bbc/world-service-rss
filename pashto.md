# BBC News Pashto## [بریتانیا ته د ټرمپ د "بې‌ساري" سفر په اړه څه پوهېږو؟](https://www.bbc.com/pashto/articles/cvgv8ezr0mdo?at_medium=RSS&at_campaign=rss?at_campaign=githubrss)![بریتانیا ته د ټرمپ د "بې‌ساري" سفر په اړه څه پوهېږو؟](https://ichef.bbci.co.uk/ace/ws/240/cpsprodpb/302c/live/76553800-93b7-11f0-9cf6-cbf3e73ce2b9.jpg)_AP ۱۴۰۴ وږی ۲۶, څلرنۍ ۱۱:۰۶:۱۲_د امریکا ولسمشر ډونلډ ټرمپ د خپلې مېرمنې مېلانیا په ملتیا د سې‌شنبې ماښام بریتانیا ته ورسېد. دا ډېر کمپېښ رسمي سفر دی چې د پاچا چارلس درېیم په بلنه ترسره کېږي. دا یوه تاریخي شېبه ده او د دې سفر لپاره له میاشتو راهیسې دقیق چمتووالی نیول شوی و.
له هغه وخت راهیسې چې ملکې الیزابت دویمه په ۱۹۵۲ کال کې د بریتانیا پر تخت کښېناسته، د امریکا یوازې درېیو ولسمشرانو د دولت په کچه رسمي سفرونه لري دي: جورج ډبلیو بوش په ۲۰۰۳ کې، بارک اوباما په ۲۰۰۹ کې او ډونلډ ټرمپ په ۲۰۱۹ کې.## [اسرائيلو پر غزې ښار ځمکني عملیات پیل کړي](https://www.bbc.com/pashto/articles/ckge45pnk04o?at_medium=RSS&at_campaign=rss?at_campaign=githubrss)![اسرائيلو پر غزې ښار ځمکني عملیات پیل کړي](https://ichef.bbci.co.uk/ace/ws/240/cpsprodpb/f13e/live/4fec6b90-9356-11f0-84c8-99de564f0440.jpg)_AP ۱۴۰۴ وږی ۲۶, څلرنۍ ۱۰:۳۷:۵۲_اسرائیلو د غزې پر ښار له مخکې پلان شوي پراخ ځمکني عمليات پیل کړي دي. اسرائيلي عسکر په داسې حال کې د غزې ښار څنډو ته رسېدلي چې تېره شپه دلته سخت هوايي بريدونه وشول. زرګونه فلسطينيان اړ دی چې د يوازيني سړک له لارې د غزې منځنۍ برخې ته چېرته چې پخوا سلګونه زره کسان ورتښتېدلي دي کډه شي. د دې سربېره چې د بريتانیا او نورو هېوادونو له سختو نيوکو سره مخ دی د اسرائيلو لومړي وزير بنيامين نتنياهو ويلي، د "حماس پر وروستي مهم مرکز قوي عمليات پیل شوي" دي.## [مشرولي یا کشرولي: کورنۍ کې ستاسو د زېږون ترتیب (نومره) ستاسو پر شخصیت اغېز لري؟](https://www.bbc.com/pashto/articles/cq5jg6n18y2o?at_medium=RSS&at_campaign=rss?at_campaign=githubrss)![مشرولي یا کشرولي: کورنۍ کې ستاسو د زېږون ترتیب (نومره) ستاسو پر شخصیت اغېز لري؟](https://ichef.bbci.co.uk/ace/ws/240/cpsprodpb/ea06/live/90415670-8f1d-11f0-b391-6936825093bd.png)_AP ۱۴۰۴ وږی ۲۶, څلرنۍ ۳:۳۱:۱۷_له دوو ماشومانو مشرې لور په توګه زه ډېر کله له هغو شخصیتي ځانګړتیاوو سره مخامخ کېږم، چې په دودیز ډول له مشرې لور یا زوی څخه یې تمه کېږي، لکه: مسؤلیت منوونکې، وجدان لرونکې او د هر کمال څېښتنه.
زما مور هم د خپل کور مشره لور ده، هغه هم دا ځانګړتیاوې لري.## [نسل وژنه څه ده؟](https://www.bbc.com/pashto/articles/c3dr9xdk7vdo?at_medium=RSS&at_campaign=rss?at_campaign=githubrss)![نسل وژنه څه ده؟](https://ichef.bbci.co.uk/ace/ws/240/cpsprodpb/213e/live/88dc0da0-88e0-11f0-84c8-99de564f0440.png)_AP ۱۴۰۴ وږی ۲۶, څلرنۍ ۱:۰۴:۲۳_د غزې جګړې په دې اړه نړیوال بحث راپورته کړی، چې ایا اسرائیل نسل وژنه کوي؟ دا د نړیوال قانون له مخې ترټولو لوی جرم ګڼل کېږي.
د حماس لخوا اداره کېدونکې روغتیا وزارت په وینا، د اسرائیلو پوځي برید په غزه کې له ۶۱،۰۰۰ څخه ډېر کسان، چې لوی شمېر یې ملکي وګړي دي د روان کال د اګسټ تر نیمایي پورې وژلي دي.## [د افغانستان ځينو ښارونو کې د فایبر نوري پر انټرنټ د بندیز اغېز به څه وي؟](https://www.bbc.com/pashto/articles/cqxzel1v9dxo?at_medium=RSS&at_campaign=rss?at_campaign=githubrss)![د افغانستان ځينو ښارونو کې د فایبر نوري پر انټرنټ د بندیز اغېز به څه وي؟](https://ichef.bbci.co.uk/ace/ws/240/cpsprodpb/8595/live/2c475960-92fd-11f0-84c8-99de564f0440.jpg)_AP ۱۴۰۴ وږی ۲۵, درېنۍ ۱۳:۱۴:۵۹_په بلخ کې د طالبانو حکومتي چارواکو بي‌بي‌سي ته تائید کړې، چې د خپل مشر مولوي هبت الله اخوندزاده په امر په دغه ولایت کې د فایبر نوري کېبل له لارې پر انټرنټ بندیز لګولی دی.
په بلخ کې د والي ویاند حاجي زید وویل"تر دې وروسته د دغه کېبل [فایبر نوري شبکې] له لارې انټرنټ نه شته او پرې شوی" دی.
هغه همدا راز ویلي چې دا ګام "د منکراتو د مخنیوي" په موخه اخیستل شوی او د اړتیا لپاره به په هېواد کې دننه "بدیله لار ورته جوړېږي."## [اسيا جام کې د بنګله دېش بريا: د مخکې تګ لپاره افغانستان بايد شري لنکا ته ماته ورکړي](https://www.bbc.com/pashto/articles/c203q946w5zo?at_medium=RSS&at_campaign=rss?at_campaign=githubrss)![اسيا جام کې د بنګله دېش بريا: د مخکې تګ لپاره افغانستان بايد شري لنکا ته ماته ورکړي](https://ichef.bbci.co.uk/ace/ws/240/cpsprodpb/68a0/live/5b3711c0-9339-11f0-b391-6936825093bd.png)_AP ۱۴۰۴ وږی ۲۵, درېنۍ ۲۳:۴۲:۵۴_افغانستان د اسيا جام سيالیو کې بنګله دېش ته د اتو منډو په توپير لوبه وبایلله. د نننۍ لوبې پچه بنګله دېش وګټله او لومړی یې د منډو جوړولو پرېکړه وکړه چې په ټاکلو شلو اورونو کې یې د پنځو لوبغاړو په سوځېدو سره د ۱۵۵ منډو هدف وټاکه. افغانستان ونشوی کړای ټاکلی هدف پوره کړي او ټول لوبغاړي د ۱۴۶ منډو په جوړولو سره وسوځېدل.## [د ویښتانو کوڅۍ او د غوسې څپه: د 'ښځه، ژوند، ازادي' له لاریونونو راهیسې ایران کې ریښتیا څه بدل شوي؟](https://www.bbc.com/pashto/articles/c0kn3rv75vyo?at_medium=RSS&at_campaign=rss?at_campaign=githubrss)![د ویښتانو کوڅۍ او د غوسې څپه: د 'ښځه، ژوند، ازادي' له لاریونونو راهیسې ایران کې ریښتیا څه بدل شوي؟](https://ichef.bbci.co.uk/ace/ws/240/cpsprodpb/72f1/live/ef190d30-92f3-11f0-b391-6936825093bd.jpg)_AP ۱۴۰۴ وږی ۲۵, درېنۍ ۱۵:۲۸:۵۷_کله چې درې کاله وړاندې د اوړي په وروستیو کې پر یوه ګرمه ورځ ۲۲ کلنه مهسا ژینا امیني تهران ته ورسېده، هېڅ یې تصور نه شو کولی چې یوازې څو ساعته وروسته به په زور ونیول شي، د پولیسو په موټر کې به ووهل شي او وروسته به د ایران د بدنامو "اخلاقي پولیسو" په بند کې په ډېره مشکوکه توګه مړه شي.
دا ټول یوازې د دې لپاره چې د هغې له پړوني لاندې د وېښتانو یوه کوڅۍ ښکاره شوې وه.## [ملګري‌ ملتونه: اسرائيل په غزه کې نسل‌وژنه کړې ده](https://www.bbc.com/pashto/articles/cp8jyyplvmno?at_medium=RSS&at_campaign=rss?at_campaign=githubrss)![ملګري‌ ملتونه: اسرائيل په غزه کې نسل‌وژنه کړې ده](https://ichef.bbci.co.uk/ace/ws/240/cpsprodpb/b856/live/197ceb90-92d2-11f0-b391-6936825093bd.jpg)_AP ۱۴۰۴ وږی ۲۵, درېنۍ ۷:۵۵:۴۴_د ملګرو ملتونو د څېړنو کمیسون وايي چې اسرائيل په غزه کې نسل‌وژنه کړې ده.
دغه کمسیون دا خبره په خپل یوه نوي رپوټ کې کړې او ویلي یې دي چې داسې "معقول دلایل" یې موندلي چې پر بنسټ یې دا کمیسون دې پایلې ته رسېدلی چې اسرائيلو له ۲۰۲۳ کال راهیسې له حماس سره په جګړه کې د فلسطینیانو پر وړاندې له پنځو څلور هغه عملونه ترسره کړي چې د نړیوالو قوانینو له مخې نسل‌وژنه حسابېږي.
. بلخوا په قطر کې د حماس پر مشرانو د اسرائیلو د تېرې اوونۍ له بريد وروسته د عرب او اسلامي هېوادونو مشرانو په پلازمېنه دوحه کې بېړنۍ غونډه کړې ده.