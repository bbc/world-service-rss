# BBC News Pashto## [اسراییلي وزیر خپل پوځ ته ویلي چې له غزې د فلسطینیانو وتو ته پلان جوړ کړي](https://www.bbc.com/pashto/articles/cm29pmzpx2vo?at_campaign=githubrss)![اسراییلي وزیر خپل پوځ ته ویلي چې له غزې د فلسطینیانو وتو ته پلان جوړ کړي](https://ichef.bbci.co.uk/ace/standard/240/cpsprodpb/1b62/live/239b9a20-e488-11ef-89a1-3f5b746fc0a2.png)_AP ۱۴۰۳ سلواغه ۱۸, پينځنۍ ۱۲:۴۱:۴۰_د اسراییل دفاع وزیر خپل پوځ ته ویلي چې یو پلان چمتو کړي چې "د غزې هر اوسېدونکي ته چې غواړي ووځي اجازه ورکړي ولاړ شي". دا له هغه وروسته چې د امریکا ولسمشر ډونالډ ټرمپ وړاندیز وکړ چې هېواد یې کولی شي غزه ونیسي او دوه عشاریه یو میلیون فلسطیني وګړي یې بل ځای مېشت کړي.## [د اریانا تښتول شوې الوتکه 'د یوه ساړه او تیاره تونل په څېر وه'](https://www.bbc.com/pashto/articles/cjexp3n7381o?at_campaign=githubrss)![د اریانا تښتول شوې الوتکه 'د یوه ساړه او تیاره تونل په څېر وه'](https://ichef.bbci.co.uk/ace/standard/240/cpsprodpb/8452/live/be7c1d10-e47b-11ef-bd1b-d536627785f2.jpg)_AP ۱۴۰۳ سلواغه ۱۸, پينځنۍ ۱۱:۵۴:۲۲_پنځه ویشت کال وړاندې، د افغانستان د هوايي چلند یوه الوتکه د لندن سټنسټېډ پر هوایي ډګر کښېناسته او په دې توګه د بریتانیا په خاوره کې د الوتکې د تښتولو تر ټولو اوږده پېښه پیل شوه.
د یرغمل شویو کسانو د خوشې کېدو او د الوتکې د تښتولو پای ته رسېدو لپاره څلور نورې ورځې تېرې شوې.
د بویینګ ۷۲۷ اریانا هوايي شرکت الوتکه د ۲۰۰۰م کال د فبرورۍ پر شپږمه د افغانستان له پلازمېنې کابل‌ څخه د کورنۍ الوتنې پر مهال وتښتول شوه.## [د غزې کنټرول په اړه د ټرمپ طرحې ته غبرګونونه: منتقدانو یې "قومي تصفیه" بللې](https://www.bbc.com/pashto/articles/c5yvj1z7dn1o?at_campaign=githubrss)![د غزې کنټرول په اړه د ټرمپ طرحې ته غبرګونونه: منتقدانو یې "قومي تصفیه" بللې](https://ichef.bbci.co.uk/ace/standard/240/cpsprodpb/22ff/live/04181b20-e450-11ef-b6e4-0d21b90cd9c8.jpg)_AP ۱۴۰۳ سلواغه ۱۸, پينځنۍ ۶:۱۱:۵۸_"د غزې د مالکیت او کنټرول ترلاسه کولو " او په نورو هېوادونو کې د دې تراړې د اوسېدونکو ځای پر ځای کولو په تړاو د ډونلډ ټرمپ وړاندیز په نړیواله کچه له غبرګونونو او نیوکو سره مخامخ شوی.  د بریتانیا، فرانسې، جرمني او اسپانیا په څېر د امریکا له نږدې اروپايي متحدانو رانیولې، تر عربي نړۍ او بیا د امریکا تر نړیوالو سیالانو روسیې او چین دغه وړاندیز رد کړی دی.  پخپله په امریکا کې د ډونلډ ټرمپ منتقدو دیموکراتانو هم دا "قومي تصفیه" بللې ده. خو په اسرائیل کې یې ښي‌ اړخو سیاستوالو ملاتړ کړی.## [د یو‌اېس‌ایډ د تړل کېدو احتمال: امریکا او نړۍ ته څه پایلې لرلی شي؟](https://www.bbc.com/pashto/articles/cx2j4we511wo?at_campaign=githubrss)![د یو‌اېس‌ایډ د تړل کېدو احتمال: امریکا او نړۍ ته څه پایلې لرلی شي؟](https://ichef.bbci.co.uk/ace/standard/240/cpsprodpb/103f/live/f8da4e60-e439-11ef-bd1b-d536627785f2.jpg)_AP ۱۴۰۳ سلواغه ۱۸, پينځنۍ ۴:۳۹:۲۹_د امریکا حکومت د بهرنۍ مرستې د مخکښې ادارې 'USAID' د راتلونکي په اړه ناڅرګندتیا ټوله نړۍ کې د حیرانتیا څپه خپرې کړې ده. د امریکا ولسمشر ډونلډ ټرمپ او د هغه ستر سلاکار ایلون مسک د دې ادارې سخت نیوکګر دي. دا په داسې حال کې ده چې نور بیا ویره لري چې د دې ادارې تړل به ډېرې زیان اړونکې اغېزې ولري. خو ولې دا هر څه دومره لانجمن شوي او د څه شي خطر دی؟## [ګوګل وسلو لپاره د مصنوعي ځیرکتیا کارولو بندیز لېرې کړ](https://www.bbc.com/pashto/articles/c99y579j1x2o?at_campaign=githubrss)![ګوګل وسلو لپاره د مصنوعي ځیرکتیا کارولو بندیز لېرې کړ](https://ichef.bbci.co.uk/ace/standard/240/cpsprodpb/38da/live/db1afd20-e3cb-11ef-a819-277e390a7a08.jpg)_AP ۱۴۰۳ سلواغه ۱۸, پينځنۍ ۰:۴۷:۵۹_د ګوګل اصلي شرکت خپل یو پخوانی اصل لغوه کړی او د مصنوعي ځیرکتیا (AI) د وسلو او څارنې وسایلو په جوړولو کې د کارولو بندیز یې لرې کړی دی.
الفابیټ (د ګوګل اصلي شرکت) خپلې لارښوونې بیا لیکلي، هغه برخه یې لرې کړې چې مخکې یې د داسې مصنوعي ځیرکتیا کارونې مخنیوی کاوه چې "د زیان لامل کېدای شي."## [له احمد الشرع سره په پلاوي کې ملګرې ښځې څوک دي؟](https://www.bbc.com/pashto/articles/c1kmrlywljko?at_campaign=githubrss)![له احمد الشرع سره په پلاوي کې ملګرې ښځې څوک دي؟](https://ichef.bbci.co.uk/ace/standard/240/cpsprodpb/0579/live/7ec04110-e3d6-11ef-a819-277e390a7a08.jpg)_AP ۱۴۰۳ سلواغه ۱۷, څلرنۍ ۱۵:۴۲:۲۶_د سوریې د انتقالي دولت مشر احمد الشرع د اسد رژیم له پرځېدو وروسته خپل لومړنی بهرنی سفر سعودي ته وکړ. د بهرنیو چارو وزیر یې اسعد شیباني هم د خپلو بهرنیو سفرونو پیل له سعودي عربستانه کړی و.
ریاض دا تېره جنورۍ کې د عربو او یو شمېر اروپايي هېوادونو د بهرنیو چارو د وزیرانو د هغې ناستې کوربتوب کاوه چې د اسد رژیم له پرځېدو وروسته یې د سوریې ټولیز حالت ارزوه او دا چې د نړیوالو بندیزونو د لیرې کولو او بشري مرستو په اړه یې خبرې درلودې.## [موصل کې د داعش ویجاړې کړې نښې بیا راڅرګندېږي، خو څنګه؟](https://www.bbc.com/pashto/articles/clyzd1e6d63o?at_campaign=githubrss)![موصل کې د داعش ویجاړې کړې نښې بیا راڅرګندېږي، خو څنګه؟](https://ichef.bbci.co.uk/ace/standard/240/cpsprodpb/0d93/live/9dc5de20-e3b9-11ef-a819-277e390a7a08.jpg)_AP ۱۴۰۳ سلواغه ۱۷, څلرنۍ ۱۴:۰۳:۰۸_په موصل کې د کلیساګانو او جوماتونو په ګډون تاریخي ودانۍ دغلته د سخت‌دریځې "اسلامي دولت" نومې ډلې (داعش) له خوا د دغه ښار له نیول کېدو او د څو کلونو له ویجاړیو وروسته بیا پرانیستل کېږي.
دغه پروژه چې د یونیسکو لخوا سمبال او تمویل شوې، په ۲۰۱۷ کال کې د عراق شمال کې له ماتې سره مخامخ او له دې ښاره د داعش له شړل کېدا یو کال وروسته پیل شوه. د یونسکو عمومي مشره اډري ازولای به د چهارشنبې پر ورځ د بیا پرانیستو په مراسمو کې ګډون وکړي. سیمه‌ییز هنرمنان، استوګن او د موصل د ټولو مذهبي ټولنو استازي به هم هلته حضور ولري.## [د موټرو نړۍ: کاډیلاک خپل "تر ټولو چټک" موډل نندارې ته وړاندې کړ](https://www.bbc.com/pashto/articles/c1jg9281g6no?at_campaign=githubrss)![د موټرو نړۍ: کاډیلاک خپل "تر ټولو چټک" موډل نندارې ته وړاندې کړ](https://ichef.bbci.co.uk/ace/standard/240/cpsprodpb/2d37/live/924a5020-dff5-11ef-bd1b-d536627785f2.jpg)_AP ۱۴۰۳ سلواغه ۱۶, درېنۍ ۱:۵۴:۴۶_کاډیلاک خپل لومړنی برېښنايي سپورټي موټر نندارې وړاندې کړ. دا موټر د لایرېک تېس یو وي بڼې یو پرمختللی ماډل دی.
کاډیلاک خپل سپورټي موټرونه د "V لړۍ" فرعي نښې لاندې جوړوي. د وي لړۍ تولید په ۲۰۰۳ کال کې د بي اېم ډبلیو ، مرسېډس بنز او اې اېم جي ماډلونو سره د سیالۍ په موخه پیل شوه.## [ولې هند کې په ناڅرګند ډول لسګونو کسانو د سر وېښته وبایلل؟](https://www.bbc.com/pashto/articles/ce8jq730rn7o?at_campaign=githubrss)![ولې هند کې په ناڅرګند ډول لسګونو کسانو د سر وېښته وبایلل؟](https://ichef.bbci.co.uk/ace/standard/240/cpsprodpb/7adc/live/71473e90-dd63-11ef-8a5c-9385ebd82e68.jpg)_AP ۱۴۰۳ سلواغه ۱۵, دونۍ ۱:۱۳:۲۰_د هند مهاراشټرا ایالت ۱۲ کلیو اوسېدونکي هغه وخت حک حیران شول، چې د یو شمېر اوسېدونکو له سرونو یې ناڅاپه وېښته تري تم شول. ځايي روغتیايي چارواکي وايي، د ۲۰۲۵ کال له پیل راهیسې د دې سیمې نژدې ۲۰۰ اوسېدونکو چې ان څلور کلن ماشومان هم پکې شامل دي، له سرونو وېښتان ورک شول.## [د جامو مینځلو ماشینونه، د ټرمپ د سوداګریزو تعرفو په اړه څه بربنډوي؟](https://www.bbc.com/pashto/articles/cvge3j82gd8o?at_campaign=githubrss)![د جامو مینځلو ماشینونه، د ټرمپ د سوداګریزو تعرفو په اړه څه بربنډوي؟](https://ichef.bbci.co.uk/ace/standard/240/cpsprodpb/ec11/live/8734c560-e3d0-11ef-bd1b-d536627785f2.jpg)_AP ۱۴۰۳ سلواغه ۱۷, څلرنۍ ۱۷:۱۴:۵۹_پر کاناډا، مکسیکو او چین د امریکا د ولسمشر ډونلډ ټرمپ د تعرفو اعلان، نړیوال بازارونه بې ثباته کړي دي او د بشپړې کچې سوداګریزې جګړې وېره یې را پارولې ده.


د نویو تعرفو اعلان له امله په ټوله نړۍ کې د ونډو بازارونه را لوېدلي او پانګه اچوونکي د اقتصادي ګډوډۍ لپاره چمتو کېږي، چې کولی شي د شرکتونو عاید ته زیان واړوي او نړیواله وده ورو کړي.## [ولې ډېر ځوانان په سرطان اخته کېږي؟](https://www.bbc.com/pashto/articles/cx2jp0xdqx9o?at_campaign=githubrss)![ولې ډېر ځوانان په سرطان اخته کېږي؟](https://ichef.bbci.co.uk/ace/standard/240/cpsprodpb/5a42/live/b51409d0-dfc7-11ef-bd1b-d536627785f2.jpg)_AP ۱۴۰۳ سلواغه ۱۶, درېنۍ ۱۰:۳۹:۴۴_په افغانستان کې د طالبانو د عامې روغتیا وزارت وایي، په دغه هېواد کې پر سرطان اخته د ناروغانو شمېر ډېر شوی دی. د دغه وزارت ویاند شرافت زمان امرخیل په خبره، یوازې په پلازمېنه کابل کې په تېر یوه کال کې نږدې شپږ زره پېښې ثبت شوې دي. تازه نړیوالې څیړنې ښيي چې پر سرطاني ناروغیو د اخته ځوانانو شمېر مخ په زیاتېدو دی.## [د ټرمپ پلان چې د زېږون تابعيت حق پايته رسوي: په نوره نړۍ کې قوانين څه دي؟](https://www.bbc.com/pashto/articles/cvg93enr601o?at_campaign=githubrss)![د ټرمپ پلان چې د زېږون تابعيت حق پايته رسوي: په نوره نړۍ کې قوانين څه دي؟](https://ichef.bbci.co.uk/ace/standard/240/cpsprodpb/91ca/live/9c278b90-e2b5-11ef-a319-fb4e7360c4ec.jpg)_AP ۱۴۰۳ سلواغه ۱۶, درېنۍ ۵:۲۹:۱۲_په امریکا کې د زېږون تابعيت حق پايته رسولو لپاره د ولسمشر ډونلډ ټرمپ اجرائيوي فرمان پراخې قانوني ننګونې راپورته کړې او کډوالې کورنۍ يې په ژور  ناڅرګند حالت کې اچولې دي. نژدې ۱۶۰ کاله کېږي چې په امریکا کې د اساسي قانون د څوارلسم تعديل له مخې په دې هېواد کې هر زېږېدلي ماشوم ته د تابعيت تضمين ورکول کېږي.## [ولې باید اېبولا ناروغۍ په اړه پوه شئ؟](https://www.bbc.com/pashto/articles/cp8q23rn129o?at_campaign=githubrss)![ولې باید اېبولا ناروغۍ په اړه پوه شئ؟](https://ichef.bbci.co.uk/ace/standard/240/cpsprodpb/bc91/live/f0669540-e08d-11ef-bd1b-d536627785f2.jpg)_AP ۱۴۰۳ سلواغه ۱۴, يونۍ ۱۰:۱۷:۱۲_د یوګانډا روغتیا وزارت ویلي د کمپالا ښار کې یو کس چې د اېبولا په ویروسي ناروغۍ اخته و مړ شوی دی.
دا ناروغي د ۲۰۲۲م کال په وروستیو کې هم دغه هېواد کې خپره وه چې هغه مهال یې ۵۵ کسان ووژل او۱۴۲ نور ترې اغېزمن وو.## [له نړیوالو سیالیو سره د شاپور مخه ښه: ولې به تل غوسه و؟](https://www.bbc.com/pashto/articles/cvgprpz51v2o?at_campaign=githubrss)![له نړیوالو سیالیو سره د شاپور مخه ښه: ولې به تل غوسه و؟](https://ichef.bbci.co.uk/ace/standard/240/cpsprodpb/96c0/live/391048e0-e0ac-11ef-a544-6d6714619779.jpg)_AP ۱۴۰۳ سلواغه ۱۴, يونۍ ۱:۴۱:۴۴_"شاپور ځدراڼ مه په غوسه کوئ! ځکه چې تاسو به یې هغه وخت خوښ نه کړئ کله چې دی په غوسه وي." دا د شاپور په اړه  د کرېکټ د یوه نړیوال لیکوال وینا ده.
شاپور ځدراڼ، چې د افغانستان د کرېکټ ملي لوبډلې یو له غوره چټک بالرانو څخه و، خو  له اوږدې مودې راهیسې له نړیوال کرېکټ څخه لرې و او بالاخره یې له نړیوال کرېکټ سره مخه ښه وکړه.## [ټرمپ د بې باورۍ تخم کري او شي جېنپېنګ په فرصت پسې ګرځي](https://www.bbc.com/pashto/articles/cgmylmjjj3no?at_campaign=githubrss)![ټرمپ د بې باورۍ تخم کري او شي جېنپېنګ په فرصت پسې ګرځي](https://ichef.bbci.co.uk/ace/standard/240/cpsprodpb/04dd/live/db41d530-e2fe-11ef-a819-277e390a7a08.jpg)_AP ۱۴۰۳ سلواغه ۱۶, درېنۍ ۱۴:۴۲:۴۰_چین به ښايي د امریکا متحدو ایالتونو لخوا د دغه هېواد پر ټولو صادراتي توکو باندې د ۱۰ سلنې اضافي تعرفې پر لګولو غوسه و، خو ښه دا وه چې خپله غوسه یې پټه وساتله.
بېجېنګ په پرله پسې ډول ګوتڅنډه کوله چې سوداګریزه جګړه ګټونکی نه لري او له واشنګټن یې غوښتل چې خبرو ته ورسره کښینې.
خو بالاخر یې خپله غوسه د امریکا پر وخت تېره نیمه شپه تر هغې وروسته څرګنده کړه چې د ټرمپ د ادارې لخوا اعلان شوې تعرفې عملې شوې.## [ټرمپ او طالبان: د ډالرو کمښت او د افغانیو په بیه کې بدلونونه](https://www.bbc.com/pashto/articles/cwy7pw885nyo?at_campaign=githubrss)![ټرمپ او طالبان: د ډالرو کمښت او د افغانیو په بیه کې بدلونونه](https://ichef.bbci.co.uk/ace/standard/240/cpsprodpb/8dd7/live/d061bd40-dfd1-11ef-a108-5b0fc408bc51.jpg)_AP ۱۴۰۳ سلواغه ۱۳, اونۍ ۱۲:۵۵:۱۰_په افغانستان کې د طالبانو حکومت د بهرنیو اسعارو پر وړاندې د افغانیو ارزښت د کنټرول لپاره په وروستي ګام کې امر کړی، هر شخص ته چې د هوایي ډګرونو له لارې بهر ته ځي تر ۵۰۰۰ ډالرو او د ځمکې له لارې د ۵۰۰ ډالرو د لېږدولو اجازه ورکول کېږي.
په دې فرمان کې د سیمې له هېوادونو افغانستان ته د اسعارو راوړل هم منع شوي دي. او د اسعارو، سرو زرو، قیمتي ډبرو او لرغونو اثارو د "قاچاق" د مخنیوي د څارنې مسؤلیت د طالبانو استخباراتي ادارو ته سپارل شوی دی.## [ګوانتانامو خلیج: د هغې پوځي اډې په اړه څومره پوهېږئ چې ټرمپ ناقانونه کډوال ورلېږدوي؟](https://www.bbc.com/pashto/articles/cp3j99el8nvo?at_campaign=githubrss)![ګوانتانامو خلیج: د هغې پوځي اډې په اړه څومره پوهېږئ چې ټرمپ ناقانونه کډوال ورلېږدوي؟](https://ichef.bbci.co.uk/ace/standard/240/cpsprodpb/41ae/live/9b852b20-dfc2-11ef-bd1b-d536627785f2.jpg)_AP ۱۴۰۳ سلواغه ۱۳, اونۍ ۴:۰۵:۴۸_د امریکا ولسمشر ډونلډ ټرمپ د ګوانتانامو خلیج پوځي اډه کې د کډوالو د توقیف مرکز د جوړولو امر کړی چې د هغه په وینا تر ۳۰،۰۰۰ پورې کسان به پکې وساتل شي.
ټرمپ ادعا کړې دا مرکزبه - چې د کیوبا په دغه امریکایي سمندري اډه کې له ټینګ امنیتي زندان جلا دی "هغه خطرناک غیر قانوني کډوال" وساتي چې د امریکایانو لپاره ګواښ ګڼل کېږي.## [ډیپ‌سیک څه دی او ولې پرې ټول غږېږي؟](https://www.bbc.com/pashto/articles/ckgnekxl67ro?at_campaign=githubrss)![ډیپ‌سیک څه دی او ولې پرې ټول غږېږي؟](https://ichef.bbci.co.uk/ace/standard/240/cpsprodpb/632a/live/1e508630-dd84-11ef-bc01-8f2c83dad217.jpg)_AP ۱۴۰۳ سلواغه ۹, درېنۍ ۱۵:۳۳:۳۷_چین لخوا د ډیپ‌سیک په نوم د مصنوعي ځیرکتیا (اې‌ای) جوړ شوی ماډل له اپل سټور د ډاونلوډېدونکو اپلیکېشنونو د لیست په سر کې راغلی. دې د اې‌ای د صنعت پانګوونکي حیران کړي او د ټېکنالوژۍ د ونډو بازار ته ټکان یې ورکړی. هغه څه چې ډیپ‌سیک دومره ځانګړی کوي د شرکت دا ادعا یې ده چې دغه ټېکنالوژي د 'اوپن اې‌ای' په څېر د دې صنعت د مخکښو ماډلونو د لګښت په یوه ډېره کوچنۍ برخه جوړ شوی، ځکه چې پرمختللي چېپونه پکې لږ کارېدلي دي.‌