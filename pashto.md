# BBC News Pashto## [د اسرائيل امنیتي کابینې د غزې د نیولو په اړه د نتنیاهو پلان تصویب کړ](https://www.bbc.com/pashto/articles/c741qx2vyjzo?at_medium=RSS&at_campaign=rss?at_campaign=githubrss)![د اسرائيل امنیتي کابینې د غزې د نیولو په اړه د نتنیاهو پلان تصویب کړ](https://ichef.bbci.co.uk/ace/ws/240/cpsprodpb/c54a/live/a61095e0-7417-11f0-8071-1788c7e8ae0e.jpg)_AP ۱۴۰۴ زمری ۱۷, جمعه ۴:۵۹:۰۸_د اسرائيل امنیتي کابینې د نتنیاهو هغه پلان تصویب کړ چې پر بنسټ یې دی غواړي، غزه "په بشپړ ډول کنټرول کړي."
د اسرائيل د لومړي وزیر دفتر په دې اړه یوه خبرپاڼه خپره کړې چې د غزې ښار د نیولو لپاره تصویب شوي پلانونه او "د جګړې د پای ته رسولو په موخه پنځه اصول" پکې په تفصیل سره بیان شوي دي.
د بنیامین نتنیاهو دفتر ویلي چې دا پلان د اسرائيل امنیتي کابینې په اکثریت رایو سره تصویب کړ.## [د نڅاګرې په جامه کې د هغې جاسوسې کیسه چې د اعدام پر مهال یې پر سترګو له پټۍ تړلو انکار وکړ](https://www.bbc.com/pashto/articles/c0qlg3v010vo?at_medium=RSS&at_campaign=rss?at_campaign=githubrss)![د نڅاګرې په جامه کې د هغې جاسوسې کیسه چې د اعدام پر مهال یې پر سترګو له پټۍ تړلو انکار وکړ](https://ichef.bbci.co.uk/ace/ws/240/cpsprodpb/ba8e/live/5b63c9e0-7336-11f0-9a64-8d112dda5bd1.png)_AP ۱۴۰۴ زمری ۱۷, جمعه ۲:۱۷:۳۶_د ۱۹۱۷ کال د اکتوبر د ۱۵ نېټې پر سهار د پاریس له مرکزي زندانه یو سېلوري رنګه پوځي موټر ووت. په دغه ګاډي کې یوه ۴۱ کلنه هالنډۍ ښځه کېنول شوې وه چې اوږده کورتۍ یې اغوستې او پلنه خولۍ یې پر سر وه. د اعدامولو ځای ته لېږدول کېده.‌
تر دې نېټې یوه لسیزه مخکې دې ښځې د اروپا پلازمېنې خپلو پښو ته ټيټې کړې وې. دا داسې یوه شغله وه چې د نڅا په وخت کې نه ګل کېده او نه بدلېده او په مینه‌والو کې یې له وزیرانو او پوځي جنرالانو رانیولې تر سوداګرو پورې ټول شامل وو.‌ دا د 'ماتا هري' په نوم مشهوره وه.## [د وچې ډوډۍ په رانیولو کې کومو ټکو ته پام وکړو؟](https://www.bbc.com/pashto/articles/c5yp2k5w57yo?at_medium=RSS&at_campaign=rss?at_campaign=githubrss)![د وچې ډوډۍ په رانیولو کې کومو ټکو ته پام وکړو؟](https://ichef.bbci.co.uk/ace/ws/240/cpsprodpb/5a42/live/bb3ada00-73b0-11f0-a975-cb151ca452f4.jpg)_AP ۱۴۰۴ زمری ۱۶, پينځنۍ ۲۳:۴۸:۱۷_چې په بهرنیو هېوادونو کې سوپر مارکیټونو ته ولاړ شئ نو د وچې ډوډۍ دومره ډېر ډولونه به وینئ چې غوراوی به پکې در ته سخت شي. د وچې ډوډۍ هر ډول چې تاسو وخورئ، پر روغتیا مو حیرانوونکې اغېز لري.
د ډېرو نورو په څېر ما په ۲۰۲۰م کال کې د کووېډ ـ ۱۹  پرمهال د تورې یا غنمرنګې ډوډۍ پخولو ته مخه کړه.
باید اعتراف وکړم چې په لومړیو کې مې د وچې ډوډۍ پخول نه وو زده. له بي‌‌بي‌سي غنمرنګې ډوډۍ پخولو په اړه مې خپرېدونکې ويډیوګانې وکتلې، خو په دې اړه یو څه امتیاز زما یوه دوست ته هم ځي، ځکه هغه هم وخت ناوخته د ډوډۍ پخولو په هکله خپلې تجربې راسره شریکولې.## [ټرمپ پر هند له روسیې د تېلو اخیستلو له کبله د تعرفې کچه ۵۰ سلنه ته لوړه کړه](https://www.bbc.com/pashto/articles/cgqn324zlvjo?at_medium=RSS&at_campaign=rss?at_campaign=githubrss)![ټرمپ پر هند له روسیې د تېلو اخیستلو له کبله د تعرفې کچه ۵۰ سلنه ته لوړه کړه](https://ichef.bbci.co.uk/ace/ws/240/cpsprodpb/cb37/live/9692dfe0-73dd-11f0-a975-cb151ca452f4.jpg)_AP ۱۴۰۴ زمری ۱۶, پينځنۍ ۱۵:۱۳:۲۲_د امریکا ولسمشر ډونلډ ټرمپ پر هند له روسیې د تېلو پېرلو له کبله پر هندي توکو د ۵۰ سلنه تعرفې لګولو امر کړی دی.‌
ښاغلي ټرمپ د یوه اجرایوي امر یا فرمان په ترڅ کې پر هند ۲۵ سلنه نوره تعرفه هم ولګوله چې له دې سره امریکا ته په صادرېدونکو ټولو هندي توکو د تعرفې کچې ۵۰ سلنې ته وختله.
دا د امریکا له لوري پر یوه هېواد د تعرفې تر ټولو لوړه کچه ده.‌## [د روسیۍ ولسمشرۍ ماڼۍ سلاکار وايي، ټرمپ او پوتین به راتلونکو ورځو کې سره وویني](https://www.bbc.com/pashto/articles/cdj29l8yp8lo?at_medium=RSS&at_campaign=rss?at_campaign=githubrss)![د روسیۍ ولسمشرۍ ماڼۍ سلاکار وايي، ټرمپ او پوتین به راتلونکو ورځو کې سره وویني](https://ichef.bbci.co.uk/ace/ws/240/cpsprodpb/73d2/live/af6a0d20-737b-11f0-a975-cb151ca452f4.jpg)_AP ۱۴۰۴ زمری ۱۶, پينځنۍ ۱۲:۵۲:۳۶_د روسیې ولسمشرۍ ماڼۍ کریملین یو سلاکار وايي، د امریکا ولسمشر ډونلډ ټرمپ او روسي سیال یې ولادیمیر پوتین توافق کړی، چې ''په نژدې راتلونکو ورځو'' کې سره وویني. دا خبره له هغه وروسته شوې، چې ولسمشر ټرمپ وویل، داسې یو ''ښه فرصت'' شته چې ''ډېر ژر'' د روسیې او اوکرایین له مشرانو سره شخصاً وویني او په اوکرایین کې د جګړې ختمولو پر موضوع ورسره خبرې وکړي.## [د خیبر پښتونخوا کوهستان کې ۲۸ کاله وړاندې د بې درکه شوي سړي مړی په کنګل کې موندل شوی: "د پت په نامه دوښمني ور له غاړې وه"](https://www.bbc.com/pashto/articles/c8rygnyd1n5o?at_medium=RSS&at_campaign=rss?at_campaign=githubrss)![د خیبر پښتونخوا کوهستان کې ۲۸ کاله وړاندې د بې درکه شوي سړي مړی په کنګل کې موندل شوی: "د پت په نامه دوښمني ور له غاړې وه"](https://ichef.bbci.co.uk/ace/ws/240/cpsprodpb/d112/live/1e32c420-7365-11f0-af20-030418be2ca5.jpg)_AP ۱۴۰۴ زمری ۱۶, پينځنۍ ۸:۰۵:۲۲_د خیبر پښتونخوا د کوهستان د پالس د لرې پرتې غرنۍ سیمې اوسیدونکی نصیرالدین چې شاوخوا ۲۸ کاله وړاندې د 'کورنۍ دوښمنۍ' له امله له خپل پلرني کلي تښتېده، نو ښايي فکر یې نه و کړی چې دا تېښته به یې نه یوازې ژوند واخلي، بلکې جسد به یې ۲۸ کاله وروسته وموندل شي او دا چې له کلونو اوږده دوښمني به یې خپل پلرني کلي کې د جسد ښخولو پر وړاندې خنډ شي.## [ولې د الاقصی جومات دومره حساس ځای ګرځېدلی؟](https://www.bbc.com/pashto/articles/c4gjd13y484o?at_medium=RSS&at_campaign=rss?at_campaign=githubrss)![ولې د الاقصی جومات دومره حساس ځای ګرځېدلی؟](https://ichef.bbci.co.uk/ace/ws/240/cpsprodpb/59d7/live/f3238220-71e7-11f0-af20-030418be2ca5.jpg)_AP ۱۴۰۴ زمری ۱۶, پينځنۍ ۹:۲۳:۲۳_د اسرائيلو د ملي امنيت ښي اړخي وزير ايتامار بن ګوير د اشغال شوي ختيځ بيت المقدس په يوه سپېڅلي ځای کې عبادت کړی چې دا د منځني ختيځ په تر ټولو حساسو سيمو کې د څو لسيزو راهيسې شوې هوکړې سرغړونه ګڼل کېږي. عکسونه او ويډيوګانې ښيي چي بن ګوير د الاقصی جومات په انګړ کې د عبادت کوونکو د يوې ډلې مشري کوي. د الاقصی جومات/ حرم شريف د مسلمانانو لپاره درېیم سپېڅلی ځای دی. دا د معبد غره په نامه هم يادېږي چې د يهودانو لپاره هم ځانګړی مذهبي ارزښت لري.## [څنګه د ښځو د تعلیمي کچې لوړېدل د ژوند ملګري ټاکلو لپاره معیارونه سختوي؟](https://www.bbc.com/pashto/articles/cly48pnvnkeo?at_medium=RSS&at_campaign=rss?at_campaign=githubrss)![څنګه د ښځو د تعلیمي کچې لوړېدل د ژوند ملګري ټاکلو لپاره معیارونه سختوي؟](https://ichef.bbci.co.uk/ace/ws/240/cpsprodpb/73dc/live/0e59d270-3277-11f0-9b62-af0dc41482a6.jpg)_AP ۱۴۰۴ زمری ۱۵, څلرنۍ ۱۱:۱۱:۲۹_د ښځو د "واده" په اړه مفکورو او معیارونو له اوږدې مودې راهیسې په فرهنګ کې ځان ته بېلابېل نورمونه تراشلي دي خو اوس چې ښځې لوړې زدکړې کوي او مالي یا اقتصادي خپلواکي ترلاسه کوي نو پخواني دوديز معیارونه ورسره بدلېږي.## [د ځمکې پر مخ تر ټولو خوشحاله هېواد خوښۍ په اړه څه وایي؟](https://www.bbc.com/pashto/articles/cp3y6pqrx94o?at_medium=RSS&at_campaign=rss?at_campaign=githubrss)![د ځمکې پر مخ تر ټولو خوشحاله هېواد خوښۍ په اړه څه وایي؟](https://ichef.bbci.co.uk/ace/ws/240/cpsprodpb/5a3c/live/58855a20-72ca-11f0-89ea-4d6f9851f623.png)_AP ۱۴۰۴ زمری ۱۵, څلرنۍ ۱۳:۴۶:۲۸_فنلنډ په اتم ځل د نړۍ تر ټولو خوشحاله هېواد پېژندل شوی دی. دې لیکنه کې د هغو څلورو طریقو په اړه لولو چې له مخې یې تاسې ځان خوښ ساتلی شئ.