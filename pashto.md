# BBC News Pashto## [په بریتانیا کې د کډوالو افغانانو معلوماتو افشا کېدو لسګونه نورې پېښې برالا شوې](https://www.bbc.com/pashto/articles/cedveg495eyo?at_medium=RSS&at_campaign=rss?at_campaign=githubrss)![په بریتانیا کې د کډوالو افغانانو معلوماتو افشا کېدو لسګونه نورې پېښې برالا شوې](https://ichef.bbci.co.uk/ace/ws/240/cpsprodpb/88ce/live/55392020-7e61-11f0-83cc-c5da98c419b8.jpg)_AP ۱۴۰۴ زمری ۳۰, پينځنۍ ۷:۴۵:۲۶_د بریتانیا دفاع وزارت منلې چې تېرو څلورو کلونو کې له هغې کاري ډلې چې په دغه هېواد کې یې د پناه غوښتونکو افغانانو چارې سبمالولې ۴۹ ځله د غوښتنلیکونو معلومات افشا شوي دي. 
له دې مخکې د څلورو داسې پېښو په هکله معلومات برالا شوي وو. په دې کې هغه نوملړ هم شامل و، چې ۲۰۲۲ کال کې افشا شو او د نژدې ۱۹۰۰۰ هغو افغانانو معلومات پکې افشا شوي وو، چې په افغانستان کې د طالبانو له حکومته تښتېدل. 
د دې پېښې په هکله تېره میاشت له هغه وروسته معلومات عام شول، چې د بریتانیا سترې محکمې یې په هکله د خبرو او خبري پوښښ لګېدلی بندیز لېرې کړ.## [ولې افغانستان کې ډېرې مرګونې ترافيکې پېښې کېږي؟](https://www.bbc.com/pashto/articles/cx29je0ldw3o?at_medium=RSS&at_campaign=rss?at_campaign=githubrss)![ولې افغانستان کې ډېرې مرګونې ترافيکې پېښې کېږي؟](https://ichef.bbci.co.uk/ace/ws/240/cpsprodpb/5cb5/live/af7b7090-7e63-11f0-ab3e-bd52082cd0ae.jpg)_AP ۱۴۰۴ زمری ۳۰, پينځنۍ ۸:۱۰:۴۸_په افغانستان کې د ملګرو ملتونو سیاسي استازولي وايي، په هرات کې د تېرې ورځې ترافیکي پېښې چې د ماشومانو او ښځو په ګډون پکې لږ تر لږه ۷۰ تنه وژل شوي، "ټکان" ورکړی دی.
یوناما په دې پېښه کې د اوښتې مرګ‌ژوبلې په اړه خواشيني څرګنده کړې او پر خپله اېکس‌پاڼه یې لیکلي چې د قربانیانو له کورنیو سره خواخوږي ښکاروي.
دا پېښه یا ټکر وړمه ورځ سې شنبې (۱۹ اګست) ځايي مهال ماخوستن مهال رامنځته شوې ده.
په افغانستان کې د طالبانو حکومت کورنیو چارو وزارت چارواکي وايي، د اسلام کلا او هرات ښار تر منځ د غځېدلې لویې لارې په اوږدو کې په رامنځ‌ته شوې دې ترافیکي پېښه کې ۷۹ کسان مړه شوي دي.## ['بهايي' څه ډول مذهب دی او قطر یې یوه مشر ته په کوم تور سزا ورکړې؟](https://www.bbc.com/pashto/articles/cvg30p3le5xo?at_medium=RSS&at_campaign=rss?at_campaign=githubrss)!['بهايي' څه ډول مذهب دی او قطر یې یوه مشر ته په کوم تور سزا ورکړې؟](https://ichef.bbci.co.uk/ace/ws/240/cpsprodpb/ed8e/live/d4880510-7dd7-11f0-9a6a-278f88e3c683.jpg)_AP ۱۴۰۴ زمری ۳۰, پينځنۍ ۴:۲۹:۱۱_د قطر یوې محکمې د 'بهايي' مذهب منونکي ۷۱ کلن سړي ته د پنځه کاله بند سزا اورولې ده. د ریمي روحاني په نوم دغه سړي ته "په اسلامي تعلیماتو کې د شکونو پيدا کولو په تور" دغه سزا ورکړل شوې.
دی قطری او د 'بهايي' مذهب پېرو دی. کورنۍ یې وايي چې هغه د قطر حکومت په تېره اپرېل میاشت کې پر خواله رسنۍ د یوې لیکنې پر سر نیولی و.‌## [د اسرائيل پوځ وايي پر غزې ښار د بشپړ ولکې لپاره یې برید پيل کړی](https://www.bbc.com/pashto/articles/crlz1xn9zr3o?at_medium=RSS&at_campaign=rss?at_campaign=githubrss)![د اسرائيل پوځ وايي پر غزې ښار د بشپړ ولکې لپاره یې برید پيل کړی](https://ichef.bbci.co.uk/ace/ws/240/cpsprodpb/080e/live/2de46a40-7e46-11f0-ab3e-bd52082cd0ae.jpg)_AP ۱۴۰۴ زمری ۳۰, پينځنۍ ۳:۳۸:۰۷_د اسرائيل پوځ‌ وايي چې په بشپړ ډول د غزې ښار د نیولو لپاره یې د پلان شوي ځمکني پوځي برید "لومړني اقدامات" پيل کړي دي او وار د مخه یې ځينې څېرمه سیمې نیولې هم دي.
د اسرائيل پوځ یوه ویاند ویلي چې وار د مخه یې سرتېري په زیتون او جبالیا سیمو کې د برید لپاره پر زمینې برابرولو لګیا دی.
د غزې ښار د ولکه کولو پلان د اسرائيلو دفاع وزیر اسرائیل کاټز د تېرې سې شنبې په ورځ تصویب کړ او د دې اوونۍ په وروستیو کې به امنیتي کابینې ته وړاندې شي.## [د چین بهرنیو چارو وزیر: لېوال دي 'د یوه کمربند او یوې لارې' پروژه کې افغانستان رسمآ ور ګډ شي](https://www.bbc.com/pashto/articles/c1le731vm4jo?at_medium=RSS&at_campaign=rss?at_campaign=githubrss)![د چین بهرنیو چارو وزیر: لېوال دي 'د یوه کمربند او یوې لارې' پروژه کې افغانستان رسمآ ور ګډ شي](https://ichef.bbci.co.uk/ace/ws/240/cpsprodpb/5b13/live/915eacf0-7dbc-11f0-a34f-318be3fb0481.jpg)_AP ۱۴۰۴ زمری ۲۹, څلرنۍ ۱۵:۱۹:۳۳_د چین د بهرنیو چارو وزیر وانګ یي په کابل کې دی او د طالبانو حکومت د بهرنیو چارو له وزیر امیرخان متقي سره په لیدنه کې یې ویلي چې هېواد یې لېواله دی افغانستان رسما د یوه کمر او یوې لارې ستره پروژه کې ور ګډ شي.
ښاغلی يي د افغانستان، چین او پاکستان ترمنځ د درې اړخیزو ناستو د لړۍ په شپږمه غونډه کې د ګډون لپاره کابل ته تللی دی.
دغه یو ورځنۍ غونډه نن په کابل کېږي.## [ډونلډ ټرمپ په رښتیا څو جګړې پای ته رسولي؟](https://www.bbc.com/pashto/articles/c20640xdzx2o?at_medium=RSS&at_campaign=rss?at_campaign=githubrss)![ډونلډ ټرمپ په رښتیا څو جګړې پای ته رسولي؟](https://ichef.bbci.co.uk/ace/ws/240/cpsprodpb/2625/live/38ba5ca0-7ddc-11f0-ab3e-bd52082cd0ae.png)_AP ۱۴۰۴ زمری ۳۰, پينځنۍ ۸:۰۴:۱۹_په داسې وخت کې چې د امریکا ولسمشر ډونالډ ټرمپ د روسیې او اوکرایین ترمنځ د جګړې د پای ته رسولو په هڅو بوخت دی، هغه ډېر کله د خپلې دوهمې دورې ولسمشرۍ په جریان کې د سولې اړوند خبرو اترو کې د خپل بریالیتوب په اړه خبرې کوي.
د اګسټ په ۱۸مه، سپینه ماڼۍ کې د یوې غونډې پر مهال هغه ادعا وکړه چې "ما ۶ جګړې پای ته رسولې دي ... او دا ټولې هوکړې مې د اوربند لفظ له کارولو پرته کړې دي."## [ د بونېر سېلابونه: هغه ښوونکی چې نور خلک یې وژغورل خو ځان یې وبایله](https://www.bbc.com/pashto/articles/c3dpz17811ro?at_medium=RSS&at_campaign=rss?at_campaign=githubrss)![ د بونېر سېلابونه: هغه ښوونکی چې نور خلک یې وژغورل خو ځان یې وبایله](https://ichef.bbci.co.uk/ace/ws/240/cpsprodpb/3d34/live/7c2088d0-7d09-11f0-ab3e-bd52082cd0ae.png)_AP ۱۴۰۴ زمری ۲۹, څلرنۍ ۱۴:۵۰:۰۸_محمد اعجاز  د خیبرپښتونخوا د بونېر سیمې د بشونۍ کلي هغه اوسېدونکی دی چې د ظهور رحمان په مرسته د جمعې ورځې له سېلابونو ژوندی پاتی شوی دی.
سیمه ییز ښوونکي ظهور رحمان پر محمد اعجاز سربېره خپل نور کلیوال هم له سېلابه وژغورل، خو خپله دی یې یووړ.
ځوان ظهور رحمان له بشونۍ کلي څخه څو کیلو متره لرې په یوه ځايي ښوونځي کې ښوونکی او د الخدمت خیریه بنسټ رضاکاره غړی و.## [د هېرو شویو 'کلا': د رواني درملنې هغه مرکز چې ښځې په کې د تړلو دروازو تر شا ژوند کوي](https://www.bbc.com/pashto/articles/cedvgwj0gqzo?at_medium=RSS&at_campaign=rss?at_campaign=githubrss)![د هېرو شویو 'کلا': د رواني درملنې هغه مرکز چې ښځې په کې د تړلو دروازو تر شا ژوند کوي](https://ichef.bbci.co.uk/ace/ws/240/cpsprodpb/0a19/live/b12ab430-7dd4-11f0-83cc-c5da98c419b8.jpg)_AP ۱۴۰۴ زمری ۲۹, څلرنۍ ۱۴:۴۸:۴۵_د افغانستان پلازمېنې کابل په لوېدیځ کې د یوې غونډۍ په لوړو کې د اغزن تار او پولادي دروازې شا ته، دا یو داسې ځای دی چې لږ خلک یې په اړه خبرې کوي او آن کمو خلکو لیدلی دی.
د رواني درملنې دا مرکز، چې د افغان سرې میاشتې له خوا اداره کېږي، د هېواد په کچه د روانې درملنې د ګوتو په شمېر له مرکزونو یو دی،‌ چې په کې د افغان مېرمنو د روان درملنه کېږي.
ځایي خلک دغه مرکز "کلا" بولي.## [عبدالغني برادر: باید "د مرمۍ ځواب په میزایل ورکړو"](https://www.bbc.com/pashto/articles/c3v375k29e1o?at_medium=RSS&at_campaign=rss?at_campaign=githubrss)![عبدالغني برادر: باید "د مرمۍ ځواب په میزایل ورکړو"](https://ichef.bbci.co.uk/ace/ws/240/cpsprodpb/eb8a/live/9bb45090-7cf6-11f0-a34f-318be3fb0481.jpg)_AP ۱۴۰۴ زمری ۲۸, درېنۍ ۱۷:۰۱:۲۵_په افغانستان کې د طالبانو حکومت د ریاست الوزرا اقتصادي مرستیال ملا عبدالغني برادر له بریتانوي امپراتورۍ د افغانستان د خپلواکۍ د بېرته ترلاسه کولو ۱۰۶ کلیزې په مناسبت ویلي چې اړ دي، عصري زدکړو او ټېکنالوژۍ ته مخه کړي. هغه دا نه ده روښانه کړې چې د دوی حکومت د دې کار لپاره څه ډول نوې تګلارې لري خو ټینګار یې کړی چې د افغانستان د "خپلواکۍ د ساتنې لپاره" عصري وسایل په کار دي "چې دوښمن ته د نوک ځواب په سوک او د مرمۍ ځواب په میزایل ورکړو."