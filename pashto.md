# BBC Brasil## [ټرمپ خپل د ملي امنیت سلاکار مایکل والټز له دندې لېرې او ملګرو ملتونو کې سفیر نومولی دی](https://www.bbc.com/pashto/articles/cdxn52qg35ro?at_campaign=githubrss)![ټرمپ خپل د ملي امنیت سلاکار مایکل والټز له دندې لېرې او ملګرو ملتونو کې سفیر نومولی دی](https://ichef.bbci.co.uk/ace/standard/240/cpsprodpb/862a/live/0accfcc0-26f3-11f0-8c66-ebf25fc2cfef.jpg)_AP ۱۴۰۴ غویی ۱۲, جمعه ۱:۲۸:۱۹_مایکل والټز له تېرو څو اوونیو راهیسې له دې کبله له سختو نیوکو سره مخامخ  و چې په تېروتنې یې یمن کې د حوثیانو پر اهدافو د بریدونو پلانولو لپاره جوړ کړي چټ ګروپ ته یو ژورنالیست شامل کړی و.  هغه پخوا پوځي او افغانستان کې د طالبانو خلاف د جګړې مخینه لري.## [د کافي یا چای څښاک زموږ د بدن پر تغذیه څه اغېز لري؟](https://www.bbc.com/pashto/articles/c87pvxv8eylo?at_campaign=githubrss)![د کافي یا چای څښاک زموږ د بدن پر تغذیه څه اغېز لري؟](https://ichef.bbci.co.uk/ace/standard/240/cpsprodpb/fcbd/live/ab56be60-108c-11f0-b234-07dc7691c360.jpg)_AP ۱۴۰۴ غویی ۱۱, پينځنۍ ۲۲:۰۹:۳۸_که چیرې هم داسې خبرداری درکول شوی وي، چې له خوراک سره یو ځای او یا هم له خوړو سملاسي وروسته کافي څښاک ښه چاره نه ده، نو ښايي تر یوه بریده دا خبره سمه وي.

په کافي کې له ۱۰۰۰ ډېر کیمیاوي اجزا شته، چې د کافین، پولیفینول او ټینین په څېر ځینې یې له خوړو نه د غذایت یا مغزي توکو په جذبولو کې خنډ او ځنډ پیدا کولای شي.

ښه خبره بیا دا ده، چې د ډېری انسانانو لپاره دغه اغېزې په خورا ټیټه کچه وي، یانې په بدن کې یې مغذي توکي یا منرالونه زیاتې ټیټې کچې ته نه رسېږي.## [د ملګرو ملتونو د سرمنشي له مرستیال 'ټام فلیچر' سره ځانګړې مرکه](https://www.bbc.com/pashto/articles/c2kvwq3jqj3o?at_campaign=githubrss)![د ملګرو ملتونو د سرمنشي له مرستیال 'ټام فلیچر' سره ځانګړې مرکه](https://ichef.bbci.co.uk/ace/standard/240/cpsprodpb/3374/live/ced174f0-26cd-11f0-8f57-b7237f6a66e6.jpg)_AP ۱۴۰۴ غویی ۱۱, پينځنۍ ۲۰:۵۰:۰۶_د ملګرو ملتونو د سرمنشي مرستیال اندېښنه څرګندوي چې د نړیوالو مرستو کمېدل به په افغانستان کې اړمن خلک له لا ډېر زیان سره مخامخ کړي.‌ 
ټام فلیچر چې د ملګرو ملتونو د بشري چارو د همغږۍ دفتر (اوچا) مشر هم دی، له بي‌بي‌سي سره په ځانګړې مرکه کې ویلي چې تر اوسه د طالبانو حکومت له چارواکو سره د مرستو رسونې چارو کې د ښځو رول د اهمیت په تړاو پر استدلال بوخت دي.
هغه زیاته کړې چې "موږ د خپلو ښځینه همکارانو له وړتیا،‌ تخصص او ژمنتیا پرته کار نه شو کولی."
په کابل کې د بي‌بي‌سي خبریال حسیب عمار  له ښاغلي فلیچر سره په مرکه کې له نوموړي لومړی د افغانانو د بنسټیزو اړتیاو پوښتنه کړې.## [د امریکا او اوکرایین تر منځ د زېرمو هوکړې ۷ مهم ټکي څه دي؟](https://www.bbc.com/pashto/articles/cy9vzlgj073o?at_campaign=githubrss)![د امریکا او اوکرایین تر منځ د زېرمو هوکړې ۷ مهم ټکي څه دي؟](https://ichef.bbci.co.uk/ace/standard/240/cpsprodpb/5ff5/live/58c454d0-26a0-11f0-b26b-ab62c890638b.png)_AP ۱۴۰۴ غویی ۱۱, پينځنۍ ۱۵:۴۴:۵۵_د امریکا او اوکرایین تر منځ یوه هوکړه شوې، چې له مخې به یې امریکا د جګړه ځپلي اوکرایین ځینو طبیعي زېرمو ته لاسرسی ومومي. 
د دې هوکړې لپاره تر میاشتو پورې خبرو دوام وکړ، چې له مخې به یې یوه اندازه پانګه اچوونه کېږي، چې اوکرایین تمه کوي له درې کلنې جګړې وروسته به ورسره د امریکا ملاتړ ترلاسه کړي. 
اوکرایین اوس د دې هوکړې محتوا بهر ته خپره کړې، تبصرې پرې کېږي او دلته یې ۷مهم ټکي یادېږي.## [ افغانستان: د کار پر مهال له زیانمنېدونکو کارګرو سره څه کېږي؟](https://www.bbc.com/pashto/articles/c367l19k763o?at_campaign=githubrss)![ افغانستان: د کار پر مهال له زیانمنېدونکو کارګرو سره څه کېږي؟](https://ichef.bbci.co.uk/ace/standard/240/cpsprodpb/61c8/live/7d0517f0-268f-11f0-b26b-ab62c890638b.jpg)_AP ۱۴۰۴ غویی ۱۱, پينځنۍ ۱۱:۳۷:۴۵_په افغانستان کې د راپورونو له مخې هر کال زرګونه داسې پېښې کېږي چې پکې د کار پر مهال انسانان مړه یا ژوبلېږي. که څه هم په دې تړاو نه د طالبانو حکومت او نه کومه بله سرچینه کره شمېر لري، خو بي بي سي موندلې چې یوازې د کندهار یوه روغتون په کال کې د کار پر مهال کارګرو ته د زیان اوښتو له زرو ډېرې پېښې ثبت کړې دي.## [هند هم د پاکستانیو الوتکو پر مخ خپل فضايي حریم وتاړه](https://www.bbc.com/pashto/articles/c4g23njngq1o?at_campaign=githubrss)![هند هم د پاکستانیو الوتکو پر مخ خپل فضايي حریم وتاړه](https://ichef.bbci.co.uk/ace/standard/240/cpsprodpb/9c96/live/c4f4d160-2660-11f0-af27-090e238d1774.jpg)_AP ۱۴۰۴ غویی ۱۱, پينځنۍ ۷:۵۲:۲۷_تر هغه وروسته چې پاکستان د هندیو الوتکو پر مخ خپل فضايي حریم وتاړه، اوس هند هم ورته کار کړی او د هر راز پاکستانیو پروازونو پر مخ یې خپل هوايي حدود بند کړي دي.
د هند خبري اژانس 'پرېس ټرسټ اف انډيا' د معلوماتو له مخې، هندي چارواکو ویلي چې د نن پيل شوې 'مې' میلادي میاشتې له لومړۍ نېټې تر ۲۳مې به د هند فضايي یا هوايي حریم د پاکستان د هر راز الوتنو پر مخ تړلی وي.‌
په همدې حال کې د امریکا د بهرنیو چارو وزیر مارکو روبیو د هند او پاکستان تر منځ زیاتېدونکي کړکېچ ته په کتو، د دواړو هېوادونو له چارواکو سره ټلیفوني خبرې کړې دي.## [ملګري ملتونه وايي تېره یوه لسیزه کې له پنځو زرو ډېر افغانان د کډوالۍ لارو کې مړه شوي](https://www.bbc.com/pashto/articles/cq67dq57g69o?at_campaign=githubrss)![ملګري ملتونه وايي تېره یوه لسیزه کې له پنځو زرو ډېر افغانان د کډوالۍ لارو کې مړه شوي](https://ichef.bbci.co.uk/ace/standard/240/cpsprodpb/c6f1/live/ec7559d0-25d9-11f0-b26b-ab62c890638b.jpg)_AP ۱۴۰۴ غویی ۱۰, څلرنۍ ۲۲:۴۲:۱۷_د کډوالۍ نړیوال سازمان (ای او اېم) په خپل یوه تازه رپوټ کې ویلي، له ۲۰۱۴ کال راهیسې په نړیواله کچه له هغو هېوادونو چې له کړکېچ سره مخ دي، ترې وتلو ۵۲ زرو کسانو د کډوالۍ پر لارو ژوند بایللی دی، زرګونه افغانان هم په کې دي.## ["نارینه هم زما په څېر د سینې په سرطان" اخته کېدای شي](https://www.bbc.com/pashto/articles/c89gn89jye8o?at_campaign=githubrss)!["نارینه هم زما په څېر د سینې په سرطان" اخته کېدای شي](https://ichef.bbci.co.uk/ace/standard/240/cpsprodpb/3a59/live/3e6e0220-25c4-11f0-b26b-ab62c890638b.jpg)_AP ۱۴۰۴ غویی ۱۰, څلرنۍ ۱۳:۱۵:۳۱_د یوه سړي پام شوی چې په ټټر کې یې د نخود دانې په اندازه یوه غده پیدا شوې بیا وروسته روښانه شوه چې دی د سینې په سرطان اخته شوی دی. اوس نوموړی دا غوښتنه کوي چې د سینې د سرطان د معاینې لپاره هغه کوم عمر چې ټاکل شوی هغه باید بدل شي او په خبره یې په ځواني یا ان کم عمر کې د ښځو او نارینه وو طبي معاینې وشي.
فېلېپ الډرسن، د انګلستان د نیو برایټن اوسېدونکی دی. د ۲۰۱۶ کال په جولای کې، کله چې ۴۴ کلن و، د سینې سرطان دویم پړاو یې تشخیص شو.## [د طالبانو حکومت:‌ د ملګرو ملتونو ادارو بې‌کیفیته خوراکي توکي او د نري رنځ کېټونه وارد کړي](https://www.bbc.com/pashto/articles/cr4n93zxz44o?at_campaign=githubrss)![د طالبانو حکومت:‌ د ملګرو ملتونو ادارو بې‌کیفیته خوراکي توکي او د نري رنځ کېټونه وارد کړي](https://ichef.bbci.co.uk/ace/standard/240/cpsprodpb/0c02/live/0b8c92d0-25ac-11f0-8c66-ebf25fc2cfef.jpg)_AP ۱۴۰۴ غویی ۱۰, څلرنۍ ۱۸:۴۱:۰۵_د طالبانو حکومت د عامې روغتیا وزارت ویلي، د ملګرو ملتونو پرمختیايي ادارې 'یو‌اېن‌ډي‌پي' افغانستان ته د نري رنځ ناروغۍ د تشخیص سلګونه داسې بې‌کیفیته کېټونه وارد کړي چې له ځانګړو اسنادو سره یې توپیر لري. همداشان دغه وزارت ویلي، یادې ادارې هم په یوه رسمي لیک کې په دې برخه کې خپله تېروتنه منلې ده. په ورته وخت کې دغه وزارت ویلي، د خوړو پر نړیوال پروګرام 'ډبیلو‌اېف‌پي' نیوکه کړې چې نژدې ۷۰۰۰ ټنه بې‌کیفیته مواد یې افغانستان ته راوړي.## [هند او پاکستان: سیاست، مینه او ودونه](https://www.bbc.com/pashto/articles/cy48z7w8wp4o?at_campaign=githubrss)![هند او پاکستان: سیاست، مینه او ودونه](https://ichef.bbci.co.uk/ace/standard/240/cpsprodpb/ac47/live/83bb79b0-2656-11f0-b26b-ab62c890638b.png)_AP ۱۴۰۴ غویی ۱۱, پينځنۍ ۱۵:۰۰:۵۶_له ډېره غمه د شاهدې د مخ رنګ الوتی و او همدا پوښتنه ورسره وه چې له خپلو خویندو – وروڼو سره پاتې شي او که د خپل مین لاس ونیسي.
شاهده ادریس یوه ۶۱ کلنه ښځه ده او په ۲۰۰۲ کې هله له پاکستانه هند ته لاړه چې له خپل تره زوی ادریس خان سره یې واده وکړ. ادریس خان د هند د پنجاب ایالت اوسېدونکی دی.
دواړه ارامه ژوند کاوه؛ ادریس رکشه چلوله او شاهدې به کور او اولادونه سمبالول.## [دوبۍ چاکلېټ: څنګه د یوې مېندوارې ښځې اشتها د چاکلېټ یو نوی برنډ‌ وزېږاوه؟](https://www.bbc.com/pashto/articles/ce8gkl6xrmko?at_campaign=githubrss)![دوبۍ چاکلېټ: څنګه د یوې مېندوارې ښځې اشتها د چاکلېټ یو نوی برنډ‌ وزېږاوه؟](https://ichef.bbci.co.uk/ace/standard/240/cpsprodpb/7781/live/b11c87f0-2633-11f0-8c66-ebf25fc2cfef.png)_AP ۱۴۰۴ غویی ۱۱, پينځنۍ ۲:۴۰:۳۱_تېره اونۍ په داسې حال کې چې پر رخصتۍ متحدو عربي اماراتو کې وم، په ذهن کې مې یوازې یوه خبره ګرځېده، هغه دا چې مشهور شوی "دوبۍ چاکلېټ" څنګه ترلاسه کړم.

که ټېک‌ټاک کاروئ نو دا چاکلېټ به مو خامخا لیدلی وي چې له عربي خوږو 'کنافه' څخه یې الهام اخیستی او د چاکلېټ، پستې او طحیني خوندونه یې له فیلو پېسټرۍ سره یوځای کړي دي.

فېکس په نوم چاکلېټ‌ جوړونکي شرکت لخوا د دغه جوړېدونکي چاکلېټ اصلي بڼه## [د سوېس تنګي کیسه: فرعون یې په اړه فکر کړی و او امریکا پرې د خپلو بېړیو 'وړیا' تېرېدل غواړي](https://www.bbc.com/pashto/articles/czrv2z84mdeo?at_campaign=githubrss)![د سوېس تنګي کیسه: فرعون یې په اړه فکر کړی و او امریکا پرې د خپلو بېړیو 'وړیا' تېرېدل غواړي](https://ichef.bbci.co.uk/ace/standard/240/cpsprodpb/09ad/live/c4a53290-2372-11f0-9060-674316cb3a1f.jpg)_AP ۱۴۰۴ غویی ۱۱, پينځنۍ ۱۰:۰۴:۱۳_د سوېس کانال کیسه ډېره پخوانۍ ده: د مصر د فرعون سونسرت درېیم (سنوسرت الثالث) د یوه داسې تنګي د غوڅولو په اړه فکر وکړ چې سور او د مدیترانې سمندرونه سره ونښلوي. خو ترې وړاندې بېړۍ له مدیترانې سمندر نه نيل ته تللې او د مصر پر زقازیق تېرېدلې بیا سور سمندر ته د نښلولو شویو بحیرو له لارې رسېدلې.## [څه شی د سفر پر مهال د زړه بدوالي لامل کېږي؟](https://www.bbc.com/pashto/articles/c39jwpkyglko?at_campaign=githubrss)![څه شی د سفر پر مهال د زړه بدوالي لامل کېږي؟](https://ichef.bbci.co.uk/ace/standard/240/cpsprodpb/15dd/live/e0e32df0-2051-11f0-9060-674316cb3a1f.jpg)_AP ۱۴۰۴ غویی ۱۰, څلرنۍ ۱۰:۴۴:۱۱_د دې لپاره چې پوه شو، ولې د سفر پر مهال د زړه بدوالي ناروغي رامنځ ته کېږي، ښه ده چې پر دې وپوهېږو زموږ ماغزه  له بدنه تر لاسه شوي حسي سیګنالونه څنګه پروسس کوي.


دماغ د بدن د حرکتونو او موقعیتونو په اړه په عضلاتو کې د داخلي خوځښتونو، ساه اېستلو یا تنفس او مفصلونو کې دوامداره حسي سیګنالونه ترلاسه کوي.## [د اوکرایین جګړه: پوتین د درې ورځني‌ اوربند له اعلانه څه ترلاسه کول غواړي؟](https://www.bbc.com/pashto/articles/c62g1y72612o?at_campaign=githubrss)![د اوکرایین جګړه: پوتین د درې ورځني‌ اوربند له اعلانه څه ترلاسه کول غواړي؟](https://ichef.bbci.co.uk/ace/standard/240/cpsprodpb/e594/live/e8e13ba0-24de-11f0-8f57-b7237f6a66e6.jpg)_AP ۱۴۰۴ غویی ۹, درېنۍ ۱۱:۱۲:۵۰_اوربند څه وخت د سولې تامین لپاره یوه ریښتینې هڅه وي او څه وخت یوازې یو تبلیغاتي ګام؟  دا داسې پوښتنه ده چې په دې وروستیو کې ډېره راپورته کېږي چې ډېر کله د روسیې د ولسمشر ولادیمیر پوتین په اړه وي.
لنډ اوربند د کرېملین یو ځانګړی دود ګرځېدلی دی.## [امریکا د خپلو  مرستو تر بندولو سل ورځې وروسته، تر ټولو لوی زیان چا ته واوښت؟](https://www.bbc.com/pashto/articles/cwynejp4ee0o?at_campaign=githubrss)![امریکا د خپلو  مرستو تر بندولو سل ورځې وروسته، تر ټولو لوی زیان چا ته واوښت؟](https://ichef.bbci.co.uk/ace/standard/240/cpsprodpb/7c89/live/3173bcc0-2508-11f0-b26b-ab62c890638b.jpg)_AP ۱۴۰۴ غویی ۹, درېنۍ ۱۵:۴۶:۰۳_په تېره جنورۍ میاشت کې، د ډونلډ ټرمپ له لوړې درې ورځې وروسته، څلور ځوانان په واشنګټن ډي سي کې د امریکا د نړیوالې پراختیايي ادارې (USAID) دفتر کې له مخکې نا اعلان شوي خبر سره را څرګند شول او د معلوماتي ټیکنالوژۍ سیسټم ته د لاسرسي غوښتنه یې وکړه.
دوی ویل، د ډوج (Doge) لپاره ، چې د میلیاردر ایلون مسک په مشرۍ د حکومت د اغزمنتیا نوې جوړه شوې اداره ده کار کوي.## [ټرمپ وايي "فکر کوي" زېلېنسکي چمتو دی چې روسيې ته له کرايميا تېر شي](https://www.bbc.com/pashto/articles/c175yervg8qo?at_campaign=githubrss)![ټرمپ وايي "فکر کوي" زېلېنسکي چمتو دی چې روسيې ته له کرايميا تېر شي](https://ichef.bbci.co.uk/ace/standard/240/cpsprodpb/e7f3/live/218c1280-23eb-11f0-9c65-a5c3dc449bf3.jpg)_AP ۱۴۰۴ غویی ۸, دونۍ ۴:۴۴:۴۷_د امریکا ولسمشر ډونلډ ټرمپ ويلي، فکر کوي چې د اوکرايين ولسمشر ولودمير زېلېنسکي "چمتو" دی چې د سولې هوکړې ته د رسېدو لپاره کریمیا روسیې ته وسپاري.  اوکرایین له دې مخکې دې ته ورته هر ډول وړاندیز رد کړی و. ډونلډ ټرمپ د هغه پوښتنې په ځواب کې چې ایا د اوکرایین ولسمشر چمتو دی چې د جنوبي ټاپووزمې کنټرول پرېږدي، ټرمپ ځواب ورکړ، "زه فکر کوم." روسیې په ۲۰۱۴ کال کې په غیرقانوني ډول د کریمیا ټاپووزمه لاندې کړه.## [د اقتصادي جګړې سربېره چین له امريکا سره له سپوږمۍ راوړې کمسارې ډبرې شريکوي](https://www.bbc.com/pashto/articles/cp34pz75n85o?at_campaign=githubrss)![د اقتصادي جګړې سربېره چین له امريکا سره له سپوږمۍ راوړې کمسارې ډبرې شريکوي](https://ichef.bbci.co.uk/ace/standard/240/cpsprodpb/075e/live/ac52eaf0-219e-11f0-9060-674316cb3a1f.jpg)_AP ۱۴۰۴ غویی ۷, يونۍ ۳:۴۵:۱۷_چین به د شپږو هېوادونو ساینسپوهانو ته، چې امریکا هم پکې شامله ده، اجازه ورکړي چې هغه ډبرې وڅېړي چې چين له سپوږمۍ راټولې کړې دي. دا ساينسي همکاري د چين او امریکا تر منځ داسې مهال ترسره کېږي چې دواړه هېوادونه په سخته سوداګريزه جګړه کې ښکېل دي.