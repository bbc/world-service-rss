# BBC News Pashto## [خیبر پښتونخوا کې د اورښتونو څپه: د مړینو شمېر له ۴۰۰ واوښت](https://www.bbc.com/pashto/articles/cg4xw5lxxz3o?at_medium=RSS&at_campaign=rss?at_campaign=githubrss)![خیبر پښتونخوا کې د اورښتونو څپه: د مړینو شمېر له ۴۰۰ واوښت](https://ichef.bbci.co.uk/ace/ws/240/cpsprodpb/11c3/live/ec90ed50-80cc-11f0-a34f-318be3fb0481.jpg)_AP ۱۴۰۴ وږی ۲, يونۍ ۹:۵۴:۰۳_په خیبر پښتونخوا ایالت کې د سختو بارانونو او د کورونو د چتونو پرېوتلو له امله اته کسان مړه شوي او ۴۷ نور ټپیان دي.
ژغورنډلې ویلي، ډېره مرګژوبله د دېوالونو او لمریزې برېښنا د تختو چپه کېدو له امله پېښه شوې ده.
د خیبرپښتونخوا د طبیعي پیښو د مدیریت اداره (پي‌ډي‌ایم‌اې) وايي، په دغه ایالت کې له تېرو نهو ورځو یا د اګسټ له پنځلسمې راهیسې په بېلابېلو سیمو کې د اورښتونو او سېلابونو له امله د مړو شویو کسانو شمېر له ۴۰۰ څخه اوښتی دی.## [کرېکټ: د افغانستان په کوربتوب له بنګله دېش سره په متحده عرب اماراتو کې سیالۍ کېږي](https://www.bbc.com/pashto/articles/cwyed9kzng5o?at_medium=RSS&at_campaign=rss?at_campaign=githubrss)![کرېکټ: د افغانستان په کوربتوب له بنګله دېش سره په متحده عرب اماراتو کې سیالۍ کېږي](https://ichef.bbci.co.uk/ace/ws/240/cpsprodpb/3671/live/8f9e5280-80e1-11f0-a34f-318be3fb0481.jpg)_AP ۱۴۰۴ وږی ۲, يونۍ ۱۱:۵۸:۱۳_افغانستان د دريو شل اوريزو او دریو یو ورځنیو نړيوالو لوبو لپاره د بنګله دېش کوربتوب کوي.
د افغانستان کرېکټ بورډ د يوې اعلاميې په خپرولو سره ويلي چې دغه سيالۍ به د اکټوبر پر دوېمه په متحده عرب اماراتو کې پيل شي چې د همدې مياشتې تر ۱۴ نېټې به دوام وکړي.
د افغانستان کرېکټ بورډ په وینا د شل اوریزو سیالیو لوبلړۍ  په شارجه کې ترسره کېږي چې لومړۍ لوبه د اکټوبر پر دویمه نېټه، دویمه لوبه د اکټوبر پر درېیمه نېټه او وروستۍ شل اوریزه لوبه د اکټوبر پر پنځمه نېټه ترسره کېږي.
د یو ورځنیو لوبلړۍ په ابوظبی کې پر اتمه نېټه پیلېږي چې دویمه لوبه یې پر ۱۱ مه او درېیمه لوبه یې پر ۱۴ نېټه کېدونکې ده.## [د غزې اوسېدونکي د قحطۍ په اړه: 'زما تر ټولو کوچنی ماشوم نه پوهېږي، چې مېوې څنګه خوند لري](https://www.bbc.com/pashto/articles/c5yl0vwzw8xo?at_medium=RSS&at_campaign=rss?at_campaign=githubrss)![د غزې اوسېدونکي د قحطۍ په اړه: 'زما تر ټولو کوچنی ماشوم نه پوهېږي، چې مېوې څنګه خوند لري](https://ichef.bbci.co.uk/ace/ws/240/cpsprodpb/6f01/live/4b2ed620-8013-11f0-83cc-c5da98c419b8.jpg)_AP ۱۴۰۴ وږی ۱, اونۍ ۲۳:۵۲:۴۱_وروسته له هغه چې د ملګرو ملتونو په ملاتړ یوه راپور کې د لومړي ځل لپاره د غزې په ځینو برخو کې د قحطۍ تائید وشو، د غزې تړانګې اوسېدونکو بي‌بي‌سي ته د سختې لوږې اغیزې بیان کړې.
له غزې ښاره د پنځو ماشومانو مور، ۴۱ کلنه ریم توفیق خدر وايي: "د قحطۍ تائید ډېر ناوخته وشو، خو بیا هم مهم ګام دی. له پنځو میاشتو راهیسې مو هغه خواړه نه دي خوړلي، چې پروټین لري. زما تر ټولو کوچنی ماشوم څلور کلن دی، هغه نه پوهېږي چې میوې او سابه څنګه ښکاري او څه ډول خوند لري."## [د ترکيې لومړۍ مېرمنې له ملانيا ټرمپ غوښتي چې د غزې د ماشومانو لپاره غږ اوچت کړي](https://www.bbc.com/pashto/articles/cly4pyyrmjpo?at_medium=RSS&at_campaign=rss?at_campaign=githubrss)![د ترکيې لومړۍ مېرمنې له ملانيا ټرمپ غوښتي چې د غزې د ماشومانو لپاره غږ اوچت کړي](https://ichef.bbci.co.uk/ace/ws/240/cpsprodpb/af6e/live/c2b02dd0-808f-11f0-a34f-318be3fb0481.jpg)_AP ۱۴۰۴ وږی ۲, يونۍ ۲:۱۶:۰۱_د ترکيې د ولسمشر مېرمنې امينه اردوغان د امریکا د ولسمشر ډونلډ ټرمپ مېرمنې ملانيا ټرمپ ته لیک استولی او غوښتنه يې ترې کړې چې د هغو ماشومانو لپاره هم غږ پورته کړي چې په غزه کې د اسرائيلو د جګړې له کبله له کړاوونو سره مخامخ دي. امينې اردوغان د امریکا د لومړۍ مېرمنې د هغه ملاتړ ستاينه کړې چې د روسیې د بشپړ يرغل پر مهال يې د اوکرايين د ماشومانو لپاره څرګند کړی و.## [په غزه کې د قحطۍ اعلان ته له نړیوال غبرګون سره-سره پر غزه ښار د اسرائیلي ځواکونو بمبارۍ دوام لري](https://www.bbc.com/pashto/articles/c3r4xz75p5yo?at_medium=RSS&at_campaign=rss?at_campaign=githubrss)![په غزه کې د قحطۍ اعلان ته له نړیوال غبرګون سره-سره پر غزه ښار د اسرائیلي ځواکونو بمبارۍ دوام لري](https://ichef.bbci.co.uk/ace/ws/240/cpsprodpb/cca8/live/49bb2640-8031-11f0-83cc-c5da98c419b8.jpg)_AP ۱۴۰۴ وږی ۱, اونۍ ۱۴:۵۷:۱۵_په داسې حال کې چې په غزه کې د قحطۍ رسمي اعلان ته غبرګونونه څرګندېږي، تېرو څو ساعتونو کې د غزې ښار  په جبالیا، النزلا، الصبرا او الزیتون سیمو کې اسرائیلي ځواکونو تازه بریدونه کړي، چې د ځايي روغتیا پالانو په خبره لسګونو کسانو ته یې مرګژوبله اړولې.## [کولرا څه اغېز لري او مخنیوی یې څنګه کېدای شي؟](https://www.bbc.com/pashto/articles/crlzp1pwxr4o?at_medium=RSS&at_campaign=rss?at_campaign=githubrss)![کولرا څه اغېز لري او مخنیوی یې څنګه کېدای شي؟](https://ichef.bbci.co.uk/ace/ws/240/cpsprodpb/895c/live/96dda6b0-8021-11f0-83cc-c5da98c419b8.jpg)_AP ۱۴۰۴ وږی ۲, يونۍ ۱:۰۶:۰۰_په باراني موسم کې عموما د کولرا پېښې عامې دي. کولرا یو خطرناک باکتریایي انتان دی چې د شدید اسهال او د انسان په بدن کې د اوبو د کمېدو (ډیهایډرېشن) لامل کېږي.
کولرا د درملنې وړ ناروغي ده، خو که پر وخت یې درملنه ونه شي، نو پر وژونکې هغې بدلېدای شي.## [کوم خواړه باید بیا تاوده او کوم تاوده نه شي؟](https://www.bbc.com/pashto/articles/c75d5lg29vdo?at_medium=RSS&at_campaign=rss?at_campaign=githubrss)![کوم خواړه باید بیا تاوده او کوم تاوده نه شي؟](https://ichef.bbci.co.uk/ace/ws/240/cpsprodpb/fa2d/live/8250b380-7f55-11f0-ab3e-bd52082cd0ae.jpg)_AP ۱۴۰۴ وږی ۲, يونۍ ۵:۲۰:۵۰_د خوړو بیا ګرمول کولی شي پټ روغتیايي خطرونه ولري. د دې لارښوونو پلي کول به ستاسو د خوړو په خوندي ساتلو کې مرسته وکړي او د خوړو څخه رامنځته کېدونکو ناروغیو خطر په کمولو کې مرسته کوي.
پاتې شوي خواړه د ۲۴ تر ۴۸ ساعتونو کې دننه وخورئ او که پلان نه لرئ چې ژر یې وخورئ، د یخچال په یخدان کې یې کېږدئ او کنګل یې کړئ.## [ولې روسیه د اوکرایین د تېلو پرهغې چاڼ خوني لا هم بریدونه کوي، چې لا دمخه یې ویجاړه کړې ده؟](https://www.bbc.com/pashto/articles/c2kz209y0vvo?at_medium=RSS&at_campaign=rss?at_campaign=githubrss)![ولې روسیه د اوکرایین د تېلو پرهغې چاڼ خوني لا هم بریدونه کوي، چې لا دمخه یې ویجاړه کړې ده؟](https://ichef.bbci.co.uk/ace/ws/240/cpsprodpb/4491/live/30374fb0-7f5e-11f0-ab3e-bd52082cd0ae.png)_AP ۱۴۰۴ زمری ۳۱, جمعه ۲۱:۰۳:۲۷_د رواني اونۍ د یکشنبې په شپه په واشنګټن کې د امریکا ولسمشر ډونلډ ټرمپ او اروپایي مشرانو ترمنځ له سرمشریزې پای ته رسېدو څو ساعته وروسته روسیې په اګست کې د اوکرایین پر مرکزي ښار کریمنچوک تر دې دمه تر ټولو ډېره بمباري کړې ده.
د اوکرایین هوايي ځواک په وینا، مسکو پرې ۲۷۰ ډرونونه او یو درځن کروز توغندي ور توغولې دي.  دوی وايي، ډېری ورتوغول شوي توغندي یې شنډ کړي او یوازې ۱۶ ترې تېر شوي دي.## [له چین سره د افغانستان نښلولو خوب ریښتیا کېږي؟](https://www.bbc.com/pashto/articles/c8905ddzelwo?at_medium=RSS&at_campaign=rss?at_campaign=githubrss)![له چین سره د افغانستان نښلولو خوب ریښتیا کېږي؟](https://ichef.bbci.co.uk/ace/ws/240/cpsprodpb/bb49/live/1433a9e0-7e7c-11f0-ab3e-bd52082cd0ae.jpg)_AP ۱۴۰۴ زمری ۳۱, جمعه ۷:۵۵:۰۷_د لومړي ځل لپاره کابل د چین او پاکستان د بهرنیو چارو وزیرانو د درې اړخیزې غونډې کوربتوب کوي .د چین د بهرنیو چارو وزیر له یوه سړک او یوه کمربند شبکې سره د افغانستان پر نښلولو خبرې کړې دي. له چین سره د ځمکې له لارې د افغانستان نښلول د طالبانو د حکومت او د پرځېدلي افغان جمهوریت ګډ خوب دی.
امیر خان متقي د چین د بهرنیو چارو وزیر وانګ یي سره په غونډه کې وویل چې له دغه هېواد سره د افغانستان د سوداګرۍ حجم "یو میلیارد ډالرو" ته رسیدلی او "هیله لري چې په نږدې راتلونکي کې به پام وړ زیات شي. "