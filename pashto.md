# BBC News Pashto## [چارواکي وايي د غزې پر يوه ښوونځي د اسرائيلو بريد کې لسګونه بېځايه شوي وګړي وژل شوي](https://www.bbc.com/pashto/articles/c15np3yjp9ko?at_campaign=githubrss)![چارواکي وايي د غزې پر يوه ښوونځي د اسرائيلو بريد کې لسګونه بېځايه شوي وګړي وژل شوي](https://ichef.bbci.co.uk/ace/standard/240/cpsprodpb/9450/live/55dd4b30-3a0c-11f0-96c3-cf669419a2b0.jpg)_AP ۱۴۰۴ غبرگولی ۶, درېنۍ ۳:۱۳:۴۱_د روغتونو چارواکو بي بي سي ته ويلي، د اسرائيلو په هوايي بريدونو کې لږ تر لږه ۵۴ تنه فلسطينيان وژل شوي چې په وینا يې ډېری مرګژوبله په هغه ښوونځي کې رامنځته شوې چې بې ځايه شوې کورنۍ کې مېشتې وې. د غزې ښار په فهمي الجرجاوي ښوونځي کې له بيت لاهيا سیمې راغلي سلګونه خلک مېشت وو. راپورونه وايي لږ تر لږه ۳۵ تنه د ښوونځي د بمبار کېدو پر مهال وژل شوي دي.## [کوریایۍ مور خپله ورکه شوې لور ۴۴ کاله وروسته ومونده "په لټون پسې مې یې پښې تڼاکې شوې"](https://www.bbc.com/pashto/articles/cx2rpgn4nxko?at_campaign=githubrss)![کوریایۍ مور خپله ورکه شوې لور ۴۴ کاله وروسته ومونده "په لټون پسې مې یې پښې تڼاکې شوې"](https://ichef.bbci.co.uk/ace/standard/240/cpsprodpb/e346/live/8c951a50-3989-11f0-8947-7d6241f9fce9.png)_AP ۱۴۰۴ غبرگولی ۵, دونۍ ۲۳:۳۸:۴۳_هان‌تای‌سون یوه کوریایۍ مېرمن ده چې خپله ورکه شوې لور یې له ۴۴ کلونو پرلپسې لټون وروسته موندلې ده.## [ګوزڼ ضد واکسین: وزیرستان کې دوه واکسین کمپاین کارکوونکي تښتول شوي](https://www.bbc.com/pashto/articles/cp3qvz32vxqo?at_campaign=githubrss)![ګوزڼ ضد واکسین: وزیرستان کې دوه واکسین کمپاین کارکوونکي تښتول شوي](https://ichef.bbci.co.uk/ace/standard/240/cpsprodpb/e7f6/live/f87f2f70-3a43-11f0-8947-7d6241f9fce9.jpg)_AP ۱۴۰۴ غبرگولی ۵, دونۍ ۱۵:۱۶:۴۶_د خیبر پښتونخوا په ټانک سیمه کې ځايي چارواکي وايي، چې د پولیو یا ګوزڼ ضد واکسین کوونکي ټیم دوه غړي تښتول شوي دي. 
د ځايي پولیسو یوه افسر دا پېښه تائید کړي دي. پېښور کې د بي بي سي خبریال عزیزالله خان د ځايي چارواکو له قوله وايي، د پېښې په هکله پلټنې پیل شوې دي. 
ډېورنډ کرښې ته نژدې ټانک سیمه کې دا پېښه داسې مهال رامنځته شوې، چې په افغانستان او پاکستان دواړو هېوادونو کې په ورته مهال د پولیو مخنیوي واکسین کمپاینونه پیل شوي دي.## [نور احمد لکڼوال د هند غوره لیګ (ای پي اېل) په سږنيو سیالیو کې تر ټولو ډېرې وېکټې اخیستې دي](https://www.bbc.com/pashto/articles/cy5e02er6d1o?at_campaign=githubrss)![نور احمد لکڼوال د هند غوره لیګ (ای پي اېل) په سږنيو سیالیو کې تر ټولو ډېرې وېکټې اخیستې دي](https://ichef.bbci.co.uk/ace/standard/240/cpsprodpb/db0d/live/3cb91cc0-3a29-11f0-96c3-cf669419a2b0.jpg)_AP ۱۴۰۴ غبرگولی ۵, دونۍ ۱۲:۱۹:۵۵_په هند کې د کرېکټ په روانو سوداګریزو لوبو کې افغان چپ‌لاسي ورو توپ اچوونکي نور احمد لکڼوال تر ټولو ډېرې ۲۴ وېکټې ترلاسه کړې دي.
له دې سره لکڼوال د ۲۰۲۵ کال د هند غوره لیګ یا ای‌پي‌اېل سیالیو د ډېرو لوبغاړو سوځوونکو توپ اچوونکو د نوملړ په سر کې ځای خپل کړی او (بانجاني خولۍ) یې پر سر کړې ده.
د کرېکټ ځینې مبصران سر له اوسه وايي چې د ای‌پي‌اېل په نورو پړاوونو کې به لوبډلې هڅه کوي چې لکڼوال له ځانه سره ولري.## [ولې اسټرالیا کې ۴۰ کلن افغان رسټورانټ تړل کېږي؟ ](https://www.bbc.com/pashto/articles/cq54j2z9250o?at_campaign=githubrss)![ولې اسټرالیا کې ۴۰ کلن افغان رسټورانټ تړل کېږي؟ ](https://ichef.bbci.co.uk/ace/standard/240/cpsprodpb/0709/live/35d7f9d0-3957-11f0-8519-3b5a01ebe413.jpg)_AP ۱۴۰۴ غبرگولی ۵, دونۍ ۲:۳۱:۰۶_د اسټرالیا په ملبورن ښار په زړه کې یوه ملایمه رڼا لرونکي خوړنځي کې ناست د ۶۹ کلن عارف صالحي سترګې ځلېږي او د خپل هغه رستورانت په اړه خبرې غږېږي چې څه د پاسه څلوېښت کاله وړاندې یې له خپلو وروڼو سره پرانیستی و.## [د هند او پاکستان ترمنځ کړکېچ: ولې د 'میسور پاک' خوږو نوم لانجمن شوی؟](https://www.bbc.com/pashto/articles/cgj812j509do?at_campaign=githubrss)![د هند او پاکستان ترمنځ کړکېچ: ولې د 'میسور پاک' خوږو نوم لانجمن شوی؟](https://ichef.bbci.co.uk/ace/standard/240/cpsprodpb/54aa/live/ffcd6a00-397e-11f0-8519-3b5a01ebe413.png)_AP ۱۴۰۴ غبرگولی ۴, يونۍ ۲۳:۴۴:۴۵_د هند او پاکستان ترمنځ د کړکېچ او تاوتریخوالي اغېزې د دغو هېوادونو پر عامو خلکو هم شوې او په ټولنیزو رسنیو کې په څرګند ډول لیدل کېږي.
په دې لړ کې پیل له پاکستان سره د انقرې د ملاتړ د ادعاو له کبله په هند کې د ترکي محصولاتو پر ضد له لاریونونه وشو او اوس دا لړۍ د ورځني ژوند تر ډېرو اړتیا وړ توکو رسېدلې ده.
ان د دغو هېوادونو د خلکو ترمنځ مشهور خواږه (میټايي) هم له دغو بحثونو پاتې نه دي.
ګڼو رپوټونو کې ادعا شوې چې په جیپور کې د میټايي یوه دوکان د هند د مشهور خوږو 'میسور پاک' نوم 'میسور شري' ته اړولی دی.## [څنګه کبان په سمندر کې د تودوخې ډېرېدو خبرداری ورکوي؟](https://www.bbc.com/pashto/articles/cy4kj3nvlg4o?at_campaign=githubrss)![څنګه کبان په سمندر کې د تودوخې ډېرېدو خبرداری ورکوي؟](https://ichef.bbci.co.uk/ace/standard/240/cpsprodpb/9c6a/live/e56f4ab0-3948-11f0-8947-7d6241f9fce9.jpg)_AP ۱۴۰۴ غبرگولی ۴, يونۍ ۱۰:۱۳:۰۶_یوې څېړنې ښودلې هغه کبان چې د "فاینډینګ نیمو" فلم له امله مشهور شوي، د سمندر د تودوخې له امله کوچني کېږي چې له سمندري ګرمو څپو سره ځان سم کړي.
څېړنې موندلې چې په ۲۰۲۳ کال کې، کله چې د سمندر تودوخه خورا لوړه شوه، د کلاون‌کبانو بدن خورا ډېر کوچنی شو.## [د بریتانیا ځانګړو ځواکونو یوه پوځي څنګه بریتانیا ته د ۱۵۸۵ افغانانو د ننوتلو مخه ونیوله؟](https://www.bbc.com/pashto/articles/clyqj89ez28o?at_campaign=githubrss)![د بریتانیا ځانګړو ځواکونو یوه پوځي څنګه بریتانیا ته د ۱۵۸۵ افغانانو د ننوتلو مخه ونیوله؟](https://ichef.bbci.co.uk/ace/standard/240/cpsprodpb/d69f/live/fe3bd260-385e-11f0-96c3-cf669419a2b0.jpg)_AP ۱۴۰۴ غبرگولی ۳, اونۍ ۵:۲۸:۱۸_د تازه افشا شویو اسنادو پر بنسټ،‌ د بریتانیا ځانګړو ځواکونو یوه افسر په شخصي ډول د هغو ۱،۵۸۵ افغانانو د بیا میشتېدو غوښتنلیکونه رد کړي چې له ځانګړو ځواکونو سره یې د باور وړ اړیکې درلودې.
هغه فایلونه، چې دفاع وزارت د پنجشنبې په ورځ په محکمه کې افشا کړل، ښیي چې د بریتانیا ځانګړو ځواکونو بې نومه افسر د ۲۰۲۳ کال په دوبي کې هغه ته راجع شوی هر غوښتنلیک رد کړ، چې دا عمل "یوه چټکه لړۍ" بلل شوې ده.
د دفاع وزارت محکمې ته ویلي ښايي دا افسر له هغو قضیو سره تړاو ولري چې د ځانګړو ځواکونو د احتمالي جنګي جنایتونو په اړه تر روانې څېړنې لاندې دي.## [لمریزې سپرغۍ څه دي او ولې ناسا وايي، دا کولی شي په ځمکه کې د برېښنا د پرې کېدو لامل شي](https://www.bbc.com/pashto/articles/ced2v5lzz5xo?at_campaign=githubrss)![لمریزې سپرغۍ څه دي او ولې ناسا وايي، دا کولی شي په ځمکه کې د برېښنا د پرې کېدو لامل شي](https://ichef.bbci.co.uk/ace/standard/240/cpsprodpb/083f/live/a0b17900-3260-11f0-9e9c-1f20d8897a3d.jpg)_AP ۱۴۰۴ غبرگولی ۳, اونۍ ۸:۰۳:۴۹_## [د ټرمپ د ۵۰ سلنه ګمرکي تعرفو له ګواښ وروسته اروپايي ټولنې د "درناوي" غوښتنه وکړه](https://www.bbc.com/pashto/articles/cx2x903rgnvo?at_campaign=githubrss)![د ټرمپ د ۵۰ سلنه ګمرکي تعرفو له ګواښ وروسته اروپايي ټولنې د "درناوي" غوښتنه وکړه](https://ichef.bbci.co.uk/ace/standard/240/cpsprodpb/638f/live/ddfea6e0-3853-11f0-8947-7d6241f9fce9.jpg)_AP ۱۴۰۴ غبرگولی ۲, جمعه ۲۳:۳۴:۰۶_د ټرمپ له څرګندونو وروسته د اروپايي اتحادیې د سوداګرۍ کمیشنر وویل دا ۲۷ غړو بلاک ژمن دی چې له امریکا سره د "درناوي" پر بنسټ یو سوداګریز تړون ته ورسېږي، نه د "ګواښونو" پر بنسټ.
د اروپايي اتحادیې د سوداګرۍ کمیشنر ماروش شېفچووېچ د امریکا له سوداګریز استازي جېمزن ګریر او د سوداګرۍ له وزیر هوارډ لټنیک سره له تېلیفوني خبرو وروسته وویل:
"اروپایي اتحادیه پوره ژمنه ده او غواړي یو داسې تړون ترلاسه کړي چې دواړو لوریو ته ګټه ورسوي."## [ټرمپ هارورډ پوهنتون کې د نړیوالو محصلینو داخله بندوي](https://www.bbc.com/pashto/articles/c2kq1yyk7e9o?at_campaign=githubrss)![ټرمپ هارورډ پوهنتون کې د نړیوالو محصلینو داخله بندوي](https://ichef.bbci.co.uk/ace/standard/240/cpsprodpb/5e20/live/fb09c2d0-378e-11f0-96c3-cf669419a2b0.jpg)_AP ۱۴۰۴ غبرگولی ۲, جمعه ۴:۳۱:۱۱_د ډونلډ ټرمپ حکومت د هارورډ پوهنتون د نړیوالو محصلینو د نوم‌لیکنې د بندولو لپاره ګام اخیستی، چې دې کار له امریکا سره د دغه تر ټولو پخواني پوهنتون اړیکې لا ډېرې ترینګلې کړې دي.
د امریکا د کورني امنیت وزیرې کریسټي نووم پر اېکس کې لیکلي حکومت د هارورډ پوهنتون د محصلانو او استادانو د تبادلې پروګرام سند (جواز) د "قانوني سرغړونې" له امله لغوه کړی دی.## [ټرمپ او پوتین ټیلیفوني اړیکه: ټرمپ وايي روسیه او اوکرایین به 'سملاسي د اوربند خبرې پیل کړي'](https://www.bbc.com/pashto/articles/cm2yynzyk54o?at_campaign=githubrss)![ټرمپ او پوتین ټیلیفوني اړیکه: ټرمپ وايي روسیه او اوکرایین به 'سملاسي د اوربند خبرې پیل کړي'](https://ichef.bbci.co.uk/ace/standard/240/cpsprodpb/20f6/live/64921410-3531-11f0-8947-7d6241f9fce9.jpg)_AP ۱۴۰۴ غویی ۳۰, درېنۍ ۴:۲۱:۲۲_د امریکا ولسمشر ډونلډ ټرمپ له خپل روسي سيال ولادمير پوتين سره له دوه ساعته ټيليفوني خبرو اترو وروسته ويلي، روسيه او اوکرايين به "سملاسي" د اوربند او جګړې د پايته رسولو لپاره خبرې پيل کړې. ټرمپ چې دا خبرې "ډېرې ښې" بللې ويلي، د سولې شرايطو په اړه بايد د دواړو خواو تر منځ خبرې وشي. سره له دې چې ټرمپ هيله څرګنده کړې او د له اوکرايين ولسمشر ولودمير زېلېنسکي سره يې هم خبرې کړې دي خو اوربند يا د سولې تړون نژدې نه ښکاري.## [ولې د اماراتي نجونو پر هغې نڅا نیوکې شوې چې د ټرمپ هرکلي ته یې زلفې زنګولې؟](https://www.bbc.com/pashto/articles/cy4emjm0pv2o?at_campaign=githubrss)![ولې د اماراتي نجونو پر هغې نڅا نیوکې شوې چې د ټرمپ هرکلي ته یې زلفې زنګولې؟](https://ichef.bbci.co.uk/ace/standard/240/cpsprodpb/4f71/live/50086480-325d-11f0-8519-3b5a01ebe413.jpg)_AP ۱۴۰۴ غویی ۲۶, جمعه ۱۴:۰۶:۴۹_منځني ختيځ او عربي نړۍ ته د امریکايي ولسمشر ډونلډ ټرمپ‌ سفر ته که یو خوا له دې کبله د نړۍ ورپام دی چې له بېلابېلو هېوادونو سره یې څنګه هوکړې وکړې نو بلخوا یې د هرکلي پر بڼه او لیدنو کتنو هم خبرې او بحثونه کېږي.
له سعودي عربستانه د پیل شوي دغه سفر پر مهال یې هلته په سپينو اسونو هرکلی وشو او پښو ته یې سرې قالینې/غالۍ وغوړول شوې.