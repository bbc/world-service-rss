# BBC News Pashto## [افغانستان کې د غورځېدلې بې‌ پیلوټه الوتکې په اړه څومره پوهېږو؟](https://www.bbc.com/pashto/articles/c205d1ergeko?at_medium=RSS&at_campaign=rss?at_campaign=githubrss)![افغانستان کې د غورځېدلې بې‌ پیلوټه الوتکې په اړه څومره پوهېږو؟](https://ichef.bbci.co.uk/ace/ws/240/cpsprodpb/8a46/live/58bb7000-ecb5-11f0-a422-4ba8a094a8fa.jpg)_AP ۱۴۰۴ مرغومی ۱۹, جمعه ۱۳:۲۷:۴۹_د طالبانو په حکومت کې ځینو سرچینو بي‌بي‌سي ته منلې چې تېره اوونۍ پلازمېنې کابل ته په څو کیلومترۍ کې لوېدلې پوځي بې‌ پیلوټه الوتکه (ډرون) MQ-9 وه. دا الوتکه امریکا جوړه کړې ده او د اوږد واټن الوتنې وړتیا لري.
دغو سرچینو د نوم نه ښودلو په شرط وویل چې یوه بې‌ پیلوټه الوتکه د میدان وردګو ولایت کې د طالبانو د ځانګړو ځواکونو قومندانۍ او روزنیز مرکز ته نږدې سیمه کې د تخنیکي ستونزې له امله لوېدلې ده.## [کولمبیا ته د امریکا د پوځي اقدام ګواښ](https://www.bbc.com/pashto/articles/cy4gv2zmrkro?at_medium=RSS&at_campaign=rss?at_campaign=githubrss)![کولمبیا ته د امریکا د پوځي اقدام ګواښ](https://ichef.bbci.co.uk/ace/ws/240/cpsprodpb/e06d/live/1d9eb490-ed42-11f0-b385-5f48925de19a.png)_AP ۱۴۰۴ مرغومی ۱۹, جمعه ۱۰:۱۴:۵۰_د کولمبیا ولسمشر ګوستاوو پېترو بي‌بي‌سي ته ویلي،‌ دی پر دې باور دی چې د امریکا له اړخه اوس د کولمبیا خلاف د پوځي اقدام "رښتینی ګواښ" موجود دی.‌
پېترو وايي، متحد ایالتونه له نورو هېوادونو سره د خپلې "امپراتورۍ" د برخې په توګه چلند کوي. هغه دا څرګندونې د ډونلډ‌ ټرمپ لخوا پر پوځي اقدام د کولمبیا له ګواښل کېدو وروسته کړې.
د کولمبیا ولسمشر وویل چې امریکا پر نړۍ له واک چلولو څخه "له نړۍ د جلا کېدو" له خطر سره مخامخ ده.## [ په یوه زېږنتون کې په لور د زوی د بدلولو قضیه څنګه افشا شوه؟](https://www.bbc.com/pashto/articles/crkrnx4d1pmo?at_medium=RSS&at_campaign=rss?at_campaign=githubrss)![ په یوه زېږنتون کې په لور د زوی د بدلولو قضیه څنګه افشا شوه؟](https://ichef.bbci.co.uk/ace/ws/240/cpsprodpb/2b6d/live/7b8ec7d0-eca1-11f0-b5f7-49f0357294ff.jpg)_AP ۱۴۰۴ مرغومی ۱۹, جمعه ۹:۱۰:۰۱_" د زېږنتون کارکوونکو زموږ د لومړي اولاد د زېږېدو خوښي په اندېښنو او شکنجې رابدله کړه"
دا د بلوچستان د کوټې یوه اوسېدونکي نظام الدین خبرې دي چې تازه د لومړي اولاد څښتن شوی دی.
هغه بي‌بي‌سي اردو ته ویلي، "زما زوی شوی و خو د ماشومانو د پاملرنې یوه خصوصي مرکز یا  د زېږنتون والاو هڅه کوله چې زما ماشوم ورک کړي او په بدل کې یې ماشومه راکړي."## [د ایران پلازمېنې په ګډون یو شمېر ښارونو کې پراخې مظاهرې لیدل شوې دي](https://www.bbc.com/pashto/articles/cx20gxdlwzro?at_medium=RSS&at_campaign=rss?at_campaign=githubrss)![د ایران پلازمېنې په ګډون یو شمېر ښارونو کې پراخې مظاهرې لیدل شوې دي](https://ichef.bbci.co.uk/ace/ws/240/cpsprodpb/0173/live/b27562b0-ed1c-11f0-a422-4ba8a094a8fa.jpg)_AP ۱۴۰۴ مرغومی ۱۹, جمعه ۵:۴۸:۰۳_د ایران پلازمېنې تهران په ګډون د دې هېواد په بېلابېلو ښارونو کې پراخې مظاهرې روانې دي. دا مظاهرې چې د ایران اقتصادي بحران له کبله پیل شوې، په ۱۲ مه ورځ هم د دې هېواد په لارو، کوڅو کې روانې وې. 
د انټرنېټ څارنې ګروپ نېټ بلاکس وايي، د ټول هېواد په کچه انټرنېټي اړیکي پرې شوې دي. بي بي سي هڅه وکړه، چې یو شمېر ایراني خبري وېبپاڼو ته ورسېږي، خو داسې و نه شول او د یوې ستونزې پیغام ترلاسه کېده.## [نېسلې شرکت: د ماشومانو لپاره یو ډول تولید کړې شیدې له بازاره ټولوي](https://www.bbc.com/pashto/articles/czejpnyr4kko?at_medium=RSS&at_campaign=rss?at_campaign=githubrss)![نېسلې شرکت: د ماشومانو لپاره یو ډول تولید کړې شیدې له بازاره ټولوي](https://ichef.bbci.co.uk/ace/ws/240/cpsprodpb/731d/live/3f17b0e0-ed4c-11f0-a422-4ba8a094a8fa.jpg)_AP ۱۴۰۴ مرغومی ۱۹, جمعه ۱۱:۱۶:۱۱_د خوړو او څښاک یوه نړیوال شرکت 'نېسلې Nestle' ویلي د ماشومانو لپاره د جوړو شویو ځینو شیدو فارمولې یې بېرته ستنې او په نړیواله کچه یې د خپل دغه تولید د بېرته ټولولو ژمنه کړې.
یاد شرکت دا اعلان له هغو اندېښنو وروسته کړی چې ویل کېږي "ښایي د نېسلې د شیدو ځینې فارمولو کې (ټوکسین) داسې زهرجن مواد وي چې ماشومانو کې د خوړو مسمومیت رامنځته کولی شي."## [په بلوچستان کې د " سخت دریځو ډلو" اړوند د " لسګونو" کسانو د وژل کېدو ادعا](https://www.bbc.com/pashto/articles/clyg63p6381o?at_medium=RSS&at_campaign=rss?at_campaign=githubrss)![په بلوچستان کې د " سخت دریځو ډلو" اړوند د " لسګونو" کسانو د وژل کېدو ادعا](https://ichef.bbci.co.uk/ace/ws/240/cpsprodpb/5bec/live/394b4d20-ecd9-11f0-b385-5f48925de19a.jpg)_AP ۱۴۰۴ مرغومی ۱۹, جمعه ۱:۴۶:۳۴_بلوچستان کې د پاکستان حکومت امنیتي چارواکي وايي، د تېر کال په اوږدو کې یې داسې "۹۰ زره" عملیات کړي، چې د څارګرو ادارو د رپوټونو پر بنسټ شوي. 
د بلوچستان کورنیو چارو وزارت مرستیال سکرتر حمزه شفقات د پولیسو له یوه افسر (ډي ای جي) اعتزار ګورایه سره یوې ګډې خبري غونډې ته وینا کې ادعا وکړه، په دې عملیاتو کې د سخت دریځو تنظیمونو اړوند نژدې "۷۰۰ کسان وژل" شوي دي.## [ولې په افغانستان کې د پنبې بازار سوړ دی؟](https://www.bbc.com/pashto/articles/cp80lkl6888o?at_medium=RSS&at_campaign=rss?at_campaign=githubrss)![ولې په افغانستان کې د پنبې بازار سوړ دی؟](https://ichef.bbci.co.uk/ace/ws/240/cpsprodpb/6b0a/live/29e7c5e0-ed4f-11f0-b385-5f48925de19a.jpg)_AP ۱۴۰۴ مرغومی ۱۸, پينځنۍ ۱۲:۵۴:۳۴_بي بي سي موندلې چې په ۲۰۲۴ کال کې په افغانستان کې د پنبې تولید له هغه د یو کال وړاندې پرتله دېرش سلنه ډېر شوی خو بیه یې څلوېښت سلنه کمه شوې.
وړم ۲۰۲۴ کال کې افغانستان د ۱۶۲ میلیونه ډالرو په ارزښت له ۱۷۰ زره ټنه ډېره پنبه صادره کړې په داسې حال کې چې په ۲۰۲۳ کال کې یې له ۱۵۳ زره ټنه پنبې صادرولو ۲۳۳ میلیونه ډالره عاید کړی و.## [ولې له پاکستانه د واده لپاره د مسلمانې شوې هندۍ ښځې د شړلو بهیر وځنډېد؟](https://www.bbc.com/pashto/articles/cew8xnd80k2o?at_medium=RSS&at_campaign=rss?at_campaign=githubrss)![ولې له پاکستانه د واده لپاره د مسلمانې شوې هندۍ ښځې د شړلو بهیر وځنډېد؟](https://ichef.bbci.co.uk/ace/ws/240/cpsprodpb/7f1b/live/42020700-ec85-11f0-a422-4ba8a094a8fa.jpg)_AP ۱۴۰۴ مرغومی ۱۸, پينځنۍ ۱۱:۴۳:۰۴_خپل هېواد ته بېرته د هغې هندۍ ښځې د ستنولو بهیر ځنډېدلی چې له یوه پاکستاني سره د واده لپاره دغه هېواد ته ورغلې او مسلمانه شوې ده.
د پاکستان حکومت غواړي چې د سربجیت کور په نوم دا مېرمن چې اوس یې اسلامي نوم (نور فاطمه)‌ دی، بېرته هند ته ولېږي. خو ځايي حکومتي چارواکي‌ وايي چې  د سفر په اسنادو کې د "نیمګړتیاو" له کبله یې د لېږلو پروسه ځنډېدلې ده.## [دهورندر؛ هغه فلم چې د عاید له پلوه 'په ریکارډ کچه کامیاب' بلل شوی](https://www.bbc.com/pashto/articles/cedwn3vxeq5o?at_medium=RSS&at_campaign=rss?at_campaign=githubrss)![دهورندر؛ هغه فلم چې د عاید له پلوه 'په ریکارډ کچه کامیاب' بلل شوی](https://ichef.bbci.co.uk/ace/ws/240/cpsprodpb/c5c0/live/933c16b0-ec21-11f0-b385-5f48925de19a.jpg)_AP ۱۴۰۴ مرغومی ۱۸, پينځنۍ ۵:۲۵:۱۳_په هند کې یشراج فلم شرکت وايي، هغه فلم چې د "دهورندر" تر سرلیک لاندې په دا وروستیو کې نندارې ته وړاندې شو، د هند فلمي نړۍ په تاریخ کې لومړنی فلم دی، چې په یوه ژبه کې ثبت شوی او تر اوسه یې تر ټولو ډېر عاید ترلاسه کړی دی.