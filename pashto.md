# BBC News Pashto## [اروپايي ټولنې د ایران سپاه پاسداران ځواک نوم د ترهګرو ډلو په نوملړ کې شامل کړ](https://www.bbc.com/pashto/articles/cqj218ex9ylo?at_medium=RSS&at_campaign=rss?at_campaign=githubrss)![اروپايي ټولنې د ایران سپاه پاسداران ځواک نوم د ترهګرو ډلو په نوملړ کې شامل کړ](https://ichef.bbci.co.uk/ace/ws/240/cpsprodpb/82e9/live/cb895d30-fd55-11f0-b7e1-afb6d0884c18.jpg)_AP ۱۴۰۴ سلواغه ۱۰, جمعه ۰:۴۷:۵۱_اروپايي ټولنې د ایران د سپاه پاسداران انقلاب اسلامي ځواک 'ای ار جي سي' نوم د ترهګرو ډلو په نوملړ کې شامل کړی دی او په ایران کې د وروستیو احتجاجونو پر ضد د تهران له لوري د سخت زور کارول د دې لامل بلل شوی دی.
د اروپايي ټولنې لوړپوړې دیپلوماتې کایا کالاس په دې هکله وویل چې دا پرېکړه به سپاه پاسداران ځواک، چې په ایران کې یو ستر پوځي، اقتصادي او سیاسي ځواک دی، د القاعده او داعش په څېر جهادي ډلو په کتار کې ودروي.## [کابل کې د سرطاني ناروغیو د تشخیص او درملنې مرکز پرانیستل شو](https://www.bbc.com/pashto/articles/cx2wj9gvdnwo?at_medium=RSS&at_campaign=rss?at_campaign=githubrss)![کابل کې د سرطاني ناروغیو د تشخیص او درملنې مرکز پرانیستل شو](https://ichef.bbci.co.uk/ace/ws/240/cpsprodpb/7a14/live/6ed2a470-fd1e-11f0-b7e1-afb6d0884c18.jpg)_AP ۱۴۰۴ سلواغه ۹, پينځنۍ ۱۰:۳۲:۱۴_د افغانستان پلازمېنه کابل کې د پنجشنبې په ورځ، د سرطاني ناروغیو د تشخیص او درملنې ملي روغتون پرانیستل شو، چې د روغتیا نړیوال سازمان او نورو سازمانونو په ګډون ګڼو بهرنیو روغتیايي او د طالبانو حکومت چارواکو ګډون کړی و.
په جوړو شویو مراسمو کې د افغانستان لپاره د روغتیا نړیوال سازمان مشر ډاکټر اېډوېن سېنېزا سلوادور وویل، دا یو مهم پړاو دی چې په افغانستان کې د سرطان د درملنې لپاره د دوی د ګډې ژمنتیا څرګندونه کوي.## [مرموز مرخېړي چې خلک یې له خوړلو وروسته کوچني انسانان ویني](https://www.bbc.com/pashto/articles/c75xy1n37eko?at_medium=RSS&at_campaign=rss?at_campaign=githubrss)![مرموز مرخېړي چې خلک یې له خوړلو وروسته کوچني انسانان ویني](https://ichef.bbci.co.uk/ace/ws/240/cpsprodpb/aeda/live/33d583a0-f784-11f0-ac71-eb745beca174.jpg)_AP ۱۴۰۴ سلواغه ۹, پينځنۍ ۱۳:۵۹:۲۵_د چین د یوننان ولایت په یوه روغتون کې ډاکتران هر کال د خلکو ګڼې ګوڼې ته چې له یوه غیر معمولي شکایت سره ورځي، ځانونه چمتو کوي.
دغه ناروغان له ډېرو عجیبو او حیرانوونکو نښو نښانو شکایت کوي.
دوی وايي، ډېر کوچني ښاپېرۍ ډوله شکلونه ګوري، چې تر دروازو لاندې ورتېرېږي، پر دیوالونو پورته خېژي‌ او په فرنیچرو پورې راځوړندېږي.## [وسواس او مزاحمو فکرونو سره څه وکړو؟](https://www.bbc.com/pashto/articles/c74wd4nxq7ko?at_medium=RSS&at_campaign=rss?at_campaign=githubrss)![وسواس او مزاحمو فکرونو سره څه وکړو؟](https://ichef.bbci.co.uk/ace/ws/240/cpsprodpb/ab4c/live/2f7b46a0-fd29-11f0-b7e1-afb6d0884c18.jpg)_AP ۱۴۰۴ سلواغه ۹, پينځنۍ ۱۱:۳۶:۳۹_کله داسې شوي چې په یوه ستړې کوونکې غونډه کې ناست یاست او په ذهن کې مو درګرځي: "که همدا اوس چېغې وکړم نو څه به وشي؟" یا موټر چلوئ او ناڅاپه فکر در ته پیدا شي: "که ټکر وکړم نو څه به وشي؟"
دا ډول نا ارامه کوونکي خیالونه، مزاحم فکرونه ګڼل کېږي او ډېرو خلکو ته وخت ناوخته پیدا کېږي، خو ښه خبره دا ده چې تاسو دا فکرونه له پامه غورځولای شئ.
خو د ځینو کسانو لپاره دا ډول فکرونه دومره ځورونکي وي، چې وسواس ورته پیدا کېږي او تکراري کارونو ته اړ کېږي.## [کوم خواړه وخورو چې روغتیا مو ښه وي؟](https://www.bbc.com/pashto/articles/cg4e0llvlewo?at_medium=RSS&at_campaign=rss?at_campaign=githubrss)![کوم خواړه وخورو چې روغتیا مو ښه وي؟](https://ichef.bbci.co.uk/ace/ws/240/cpsprodpb/cb38/live/03cb49f0-fd2f-11f0-9972-d3f265c101c6.jpg)_AP ۱۴۰۴ سلواغه ۸, څلرنۍ ۱۳:۵۳:۵۳_د دویمې نړیوالې جګړې پر مهال بریتانیا کې حکومت د خوراکي توکو د وېش داسې محدودیت ولګاوه چې کورنیو ته یې هره اوونۍ یوه ټاکلې اندازه خوراک ورکاوه. د دې کار موخه دا وه چې خلک وکولای شي خپلې تغذیوي اړتیاوې پوره کړي او په ورته وخت کې داسې ډاډ ترلاسه شي چې خواړه په ټول هېواد کې په مساوي ډول وېشل کېږي.
بوره یو له هغو خوراکي توکو وه چې وېش یې محدود شوی و.## [ذبیح الله مجاهد: د جزا قانون 'نه بدلېدونکی' دی](https://www.bbc.com/pashto/articles/c98pr79yddjo?at_medium=RSS&at_campaign=rss?at_campaign=githubrss)![ذبیح الله مجاهد: د جزا قانون 'نه بدلېدونکی' دی](https://ichef.bbci.co.uk/ace/ws/240/cpsprodpb/a8bb/live/c0b5d5c0-fc54-11f0-b7e1-afb6d0884c18.png)_AP ۱۴۰۴ سلواغه ۸, څلرنۍ ۱۴:۴۶:۰۴_د طالبانو حکومت ویاند ذبیح الله مجاهد بي‌بي‌سي سره ځانګړې مرکه کې وویل، د جزا قانون نه بدلېدونکی دی.
ښاغلی مجاهد وايي پر دې قانون اعتراض نه شي کېدلی؛ ځکه د اسلامي شریعت پر اساس ترتیب شوی دی.
په ورته وخت کې،‌ د طالبانو حکومت د عدلیې وزارت په یوه اعلامیه کې خبرداری ورکړی چې د دوی د حکومت پر قوانینو اعتراض جرم بلل کېږي.## [په ایران کې انټرنېټ بېرته فعالېږي، خو د هر چا لپاره نه دی](https://www.bbc.com/pashto/articles/c9312q26912o?at_medium=RSS&at_campaign=rss?at_campaign=githubrss)![په ایران کې انټرنېټ بېرته فعالېږي، خو د هر چا لپاره نه دی](https://ichef.bbci.co.uk/ace/ws/240/cpsprodpb/6639/live/c0f219d0-fcb4-11f0-a8b8-bdd2c5f9bcad.jpg)_AP ۱۴۰۴ سلواغه ۹, پينځنۍ ۵:۰۴:۱۲_په ایران کې د انټرنېټ له بندیدو درې اونۍ وروسته اوس رپوټونه وايي، چې د ۹۲ میلیونو ایرانیانو له ډلې د ځینو لپاره انټرنېټي اړیکي بېرته فعال شوي، خو داسې ښکاري چې لاسرسی یې تر سخت کنټرول لاندې دی.## [د طالبانو حکومت وایي، که څوک پر"اسلامي قوانینو" اعتراض وکړي ورسره قانوني چلند کېږي](https://www.bbc.com/pashto/articles/c0lx2r41y3ro?at_medium=RSS&at_campaign=rss?at_campaign=githubrss)![د طالبانو حکومت وایي، که څوک پر"اسلامي قوانینو" اعتراض وکړي ورسره قانوني چلند کېږي](https://ichef.bbci.co.uk/ace/ws/240/cpsprodpb/f0f3/live/ca1a6bf0-fc39-11f0-b385-5f48925de19a.jpg)_AP ۱۴۰۴ سلواغه ۸, څلرنۍ ۱۱:۲۳:۳۵_د طالبانو په حکومت کې د عدلیې وزارت وایي، د دوی د ادارې تقنیني اسناد د هېواد د علماوو او هر وزارت او اړوندې ادارې او د دوی د مشر مولوي هبت‌الله اخونزاده د دفتر په کچه تدوین او تخریج کېږي.
دغه وزارت تازه په یوه خبرپاڼه کې ویلي: "د افغانستان اسلامي امارت تقنيني اسناد د افغانستان د جیدو علماوو د ګڼو هیئتونو لخوا د هر وزارت او اړوندې ادارې، د عدلیې وزارت، سترې محکمې او د عاليقدر امیرالمؤمنین حفظه ‌الله تعالی د دفتر په کچه د الله تعالی د کتاب، د رسول الله صلی الله علیه وسلم د سنتو او د حنفي فقهې د مستندو کتابونو پر بنسټ تدوین او تخریج کېږي".