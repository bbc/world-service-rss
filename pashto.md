# BBC News Pashto## [افغانه مور: درې ماشومان مې له لوږې مړه شول](https://www.bbc.com/pashto/articles/ce3yk170k07o?at_medium=RSS&at_campaign=rss?at_campaign=githubrss)![افغانه مور: درې ماشومان مې له لوږې مړه شول](https://ichef.bbci.co.uk/ace/ws/240/cpsprodpb/8780/live/08a44b90-979d-11f0-af62-91486a511a31.jpg)_AP ۱۴۰۴ تله ۱, درېنۍ ۳:۰۸:۲۵_کله چې غلام محی الدین او د هغه مېرمن نازو د هدیرې پر لور روان شول، باد له ځمکې دوړې پورته کړې. دوی موږ ته د هغو دریو هلکانو قبرونه وښودل چې په تېرو دوو کلونو کې یې له لاسه ورکړي وو - یو کلن رحمت، اووه میاشتنی کوتان او په دې وروستیو کې هم درې میاشتنی فیصل احمد. غلام او نازو وايي، درې واړه له خوارځواکۍ کړېدل.## [پاکستان: درېیو کسانو د سرو زرو لپاره یوه ښځه ووژله](https://www.bbc.com/pashto/articles/cj6xy6p8xp3o?at_medium=RSS&at_campaign=rss?at_campaign=githubrss)![پاکستان: درېیو کسانو د سرو زرو لپاره یوه ښځه ووژله](https://ichef.bbci.co.uk/ace/ws/240/cpsprodpb/ce87/live/5ad12160-9615-11f0-9cf6-cbf3e73ce2b9.jpg)_AP ۱۴۰۴ تله ۱, درېنۍ ۱۳:۵۴:۴۰_د کوټې پولیسو په وینا، د پېښې په لومړیو کې دا یوه ساده وژنه ښکاره کېده. داسې انګېرل کېده چې یوه ښځه یوازې په کور کې اوسېده او دا د خپل مزدور او ورور په لاسونو یې د سرو زرو لپاره وژل شوې ده.
پولیس وایي، وژونکو داسې پلان جوړ کړی و چې له وژنې وروسته به څوک پرې شک و نه کړي او یوازې د کور مزدور به پړ وبلل شي. 
لومړی دا پلان بریالی ښکاره شو، ځکه د وژل شوې ښځې خور په عریضه کې یوازې د مزدور او د هغه د ورور نوم واخيست.## [تیرا کې د پاکستاني ځواکونو برید؛ حکومت د هر وژل شوي کورنۍ ته لس میلیونه کلدارې مرسته اعلان کړه](https://www.bbc.com/pashto/articles/cp8wyl43w76o?at_medium=RSS&at_campaign=rss?at_campaign=githubrss)![تیرا کې د پاکستاني ځواکونو برید؛ حکومت د هر وژل شوي کورنۍ ته لس میلیونه کلدارې مرسته اعلان کړه](https://ichef.bbci.co.uk/ace/ws/240/cpsprodpb/c819/live/05b16490-9851-11f0-af62-91486a511a31.jpg)_AP ۱۴۰۴ تله ۱, درېنۍ ۷:۴۵:۱۵_د خیبر پښتونخوا اعلی وزیر علي امین ګنډاپور په تیرا کې د یکشنبې په ماخوستن برید کې د عامو خلکو وژل غندلي او ویلي یې دي چې داسې پېښې ورته "د منلو نه دي او د اندېښنې وړ" دي.
فرانس پرېس خبري اژانس د ځايي پولیسو د یوه مشر افسر له خولې لیکلي چې د تېرې یکشنبې (سپتمبر ۲۱ / وږی ۳۰) په ماخوستن شوې پېښه کې ټولټال ۲۳ تنه وژل شوي چې اووه ښځې او څلور ماشومان هم پکې دي.
له سیمې رپوټونه وايي چې دا پېښه د پاکستان پوځ د هوايي برید په پایله کې رامنځ‌ته شوې ده. خو په خپله د پاکستان پوځ تر اوسه د دغه برید په اړه څه نه دي ویلي.‌## [نیویارک کې د ملګرو ملتونو سرمشریزه: فرانسې په رسمي ډول فلسطين په رسميت وپېژانده](https://www.bbc.com/pashto/articles/ced56g5zz23o?at_medium=RSS&at_campaign=rss?at_campaign=githubrss)![نیویارک کې د ملګرو ملتونو سرمشریزه: فرانسې په رسمي ډول فلسطين په رسميت وپېژانده](https://ichef.bbci.co.uk/ace/ws/240/cpsprodpb/0d54/live/301ec260-983b-11f0-af62-91486a511a31.jpg)_AP ۱۴۰۴ تله ۱, درېنۍ ۱:۱۷:۰۰_د ملګرو ملتونو سرمشریزې دې ځانګړې ناسته کې د فلسطیني دولت د رسمیت پېژندنې او د دوه دولتونو حل لارې په تړاو د نړۍ مشران خبرې کوي.
د فرانسې ولسمشر اېمانوېل مکرون پیلیزه وینا کې اعلان وکړ چې فلسطین په رسمي ډول د دولت په توګه پېژني. هغه د غزې لپاره د نړیوال امنیتي حضور د احتمال خبره راپورته کړه. مکرون د غزې لپاره د یوه انتقالي ادارې غوښتنه کړې چې د فلسطین واکمن اداره پکې شامله وي، او دا اداره به د حماس د له‌منځه وړلو د څارنې مسؤلیت ولري.## ["د الوتکې ټايرونو برخه کې پټ افغان ماشوم ژوندی هند ته رسېدلی"](https://www.bbc.com/pashto/articles/c059191vzjno?at_medium=RSS&at_campaign=rss?at_campaign=githubrss)!["د الوتکې ټايرونو برخه کې پټ افغان ماشوم ژوندی هند ته رسېدلی"](https://ichef.bbci.co.uk/ace/ws/240/cpsprodpb/eb4a/live/489a1230-9814-11f0-928c-71dbb8619e94.jpg)_AP ۱۴۰۴ تله ۱, درېنۍ ۱۲:۰۲:۴۴_هندي رسنۍ وايي يو ۱۳ کلن افغان هلک د يکشنبې په ورځ (۲۱ سپټمبر) د الوتکې د ټايرونو پورتنۍ برخه کې پټ او له "کابل څخه هند ته تللی" دی. د هندی رسنيو له مخې دغه ماشوم د کام اېر هوايي شرکت په څه کم دو ساعته الوتنه کې له کابل څخه د هند پلازمېنې ډيلې ته په نه مننونکي ډول ژوندی رسېدلی دی.## [د فلسطین دولت په رسمیت پېژندل: پوښتنه دا ده چې څوک به یې مشري کوي؟](https://www.bbc.com/pashto/articles/ckgzk21emxzo?at_medium=RSS&at_campaign=rss?at_campaign=githubrss)![د فلسطین دولت په رسمیت پېژندل: پوښتنه دا ده چې څوک به یې مشري کوي؟](https://ichef.bbci.co.uk/ace/ws/240/cpsprodpb/f742/live/3fc93320-9553-11f0-9cf6-cbf3e73ce2b9.png)_AP ۱۴۰۴ وږی ۳۱, دونۍ ۵:۴۵:۳۶_د روانې مياشتې په پيل کې يو فلسطينی ډېپلومات حسام زملوط د لندن په چتم هاوس کې یوې غونډې ته بلل شوی و. هغه مهال بلجيم تازه له بريتانيا او نورو هېوادونو سره مل شوی و چې ویل یې په نيويارک کې د ملګرو ملتونو په غونډه کې به د فلسطين دولت په رسميت وپېژني. 
ډاکتر زملوط دا یو مهم پړاو باله او خبرداری یې ورکړ، "هغه څه چې تاسو به په نيويارک کې وګورئ ښايي د دوو دولتونو د حل وروستۍ ريښتينې هڅه وي."## [ بریتانیا اسرائیلو ته خبرداری ورکړی چې د لوېدیځې غاړې د ځینو سیمو د یو ځای کولو هڅه ونه کړي](https://www.bbc.com/pashto/articles/c1dqqxgd1z3o?at_medium=RSS&at_campaign=rss?at_campaign=githubrss)![ بریتانیا اسرائیلو ته خبرداری ورکړی چې د لوېدیځې غاړې د ځینو سیمو د یو ځای کولو هڅه ونه کړي](https://ichef.bbci.co.uk/ace/ws/240/cpsprodpb/7446/live/dbf84630-97a3-11f0-af62-91486a511a31.jpg)_AP ۱۴۰۴ وږی ۳۱, دونۍ ۱۱:۴۳:۴۵_بریتانیا اسرائیلو ته د فلسطیني دولت په رسمیت پېژندلو په تړاو د هر ډول غچ اخیستنې پر وړاندې خبرداری ورکړی دی.
د بریتانیا د بهرنیو چارو وزیرې ایوټ کوپر ویلي، اسرائیل ته یې خبرداری ورکړی چې د لندن د فلسطین د رسمیت پېژندلو پرېکړې په ځواب کې د لوېدیځې غاړې د ځینو سیمو د ضمیمه کولو هڅه ونه کړي.
تمه ده چې د فرانسې او بلجیم په ګډون به نور هېوادونه هم د ملګرو ملتونو په کنفرانس کې د فلسطین دولت په رسمیت وپېژني، دا کار پرون د بریتانیا، کاناډا او اسټرالیا له اعلانونو وروسته کېږي.## [د فرعون لاسبند څه ډ‌ول د قاهرې له موزیمه د تل لپاره ورک شو؟](https://www.bbc.com/pashto/articles/c1ed37w8l0go?at_medium=RSS&at_campaign=rss?at_campaign=githubrss)![د فرعون لاسبند څه ډ‌ول د قاهرې له موزیمه د تل لپاره ورک شو؟](https://ichef.bbci.co.uk/ace/ws/240/cpsprodpb/8a03/live/5264b010-979f-11f0-928c-71dbb8619e94.jpg)_AP ۱۴۰۴ وږی ۳۱, دونۍ ۱۱:۵۲:۴۱_یو لادرکه شوی لرغونی اثر چې د قاهرې په التحریر کې د مصر د ملي موزیم له زېرکږ ورک شوی و، پر یوه تراژیدۍ بدل شو ـ دا خبره د مصر د کورنیو چارو وزارت په هغه اعلامیه کې شوې چې څو ورځې وروسته د غلا له راپور ورکولو خپره شوه.## [بګرام ولې مهم دی او د طالبانو حکومت به پرې امریکا سره کومې هوکړې ته تیار شي؟](https://www.bbc.com/pashto/articles/c179984gg1do?at_medium=RSS&at_campaign=rss?at_campaign=githubrss)![بګرام ولې مهم دی او د طالبانو حکومت به پرې امریکا سره کومې هوکړې ته تیار شي؟](https://ichef.bbci.co.uk/ace/ws/240/cpsprodpb/d5e8/live/919e7730-96f9-11f0-84c8-99de564f0440.jpg)_AP ۱۴۰۴ وږی ۳۰, يونۍ ۱۵:۲۸:۴۹_د امریکا ولسمشر ډونلډ ټرمپ واک ته له رسېدو سره څو وارې افغانستان کې د یوې مهمې پوځي اډې بګرام یادونه کړې. هغه په وروستي ځل ان د خبرداري ژبه وکاروله "که د بګرام اډه امریکا ته ونه سپارل شي ناوړه څه به پېښ شي".
د طالبانو ځواب خورا محتاط و " امریکا ته په ټولو دوه اړخیزو مذاکراتو کې روښانه شوې ده چې د اسلامي امارت لپاره د افغانستان خپلواکي او ځمکنۍ بشپړتیا له هرڅه زیات اهمیت لري." پر خواله رسنیو د طالبانو ملاتړ بیا د هغه پوځي پرېډ انځورونه خپاره کړي چې طالبانو په ۲۰۲۴ کال اګسټ کې د خپلې بریا د جشن پر مهال ترسره کړی و او ډېرو ټینګار کړی چې بیا به امریکا ته د ور ستنېدو موکه نه وي.