# BBC News Pashto## [ایا "اسلامي دولت" یو ځل بیا پیاوړی کېږي؟](https://www.bbc.com/pashto/articles/c157d543y4no?at_medium=RSS&at_campaign=rss?at_campaign=githubrss)![ایا "اسلامي دولت" یو ځل بیا پیاوړی کېږي؟](https://ichef.bbci.co.uk/ace/ws/240/cpsprodpb/df2b/live/6417f7e0-db7e-11f0-aae2-2191c0e48a3b.jpg)_AP ۱۴۰۴ لیندۍ ۲۷, پينځنۍ ۱۵:۱۲:۵۱_تېره اوونۍ د بونډي ساحل خونړي برید نړیوال پام د "اسلامي دولت" ډلې ته واړاوه. وروسته د اسټرالیا لومړي وزیر وویل داسې ښکاري چې دا برید د "اسلامي دولت (داعش) د ایډیالوژۍ" له امله شوی دی.
دې سني توندلارې وسله‌والې ډلې تر اوسه د هغو ډزو مسؤلیت نه دی منلی چې ۱۵ کسان پکې ووژل شول. خو پولیس وایي د پېښې په ځای کې په موندل شوي موټر کې د چاودېدونکو توکو ترڅنګ "کور کې جوړ" د داعش بیرغونه هم موندل شوي دي.## [هند ته د طالبانو حکومت د وزیر سفر: د پاکستان پر ځای روغتیايي برخه کې هند بیا د رامخکې کېدو په حال کې دی؟](https://www.bbc.com/pashto/articles/c989k8n5rzno?at_medium=RSS&at_campaign=rss?at_campaign=githubrss)![هند ته د طالبانو حکومت د وزیر سفر: د پاکستان پر ځای روغتیايي برخه کې هند بیا د رامخکې کېدو په حال کې دی؟](https://ichef.bbci.co.uk/ace/ws/240/cpsprodpb/c849/live/d199b1e0-dc15-11f0-babc-21f9e89ffedf.jpg)_AP ۱۴۰۴ لیندۍ ۲۷, پينځنۍ ۱۳:۵۱:۴۰_په افغانستان کې د طالبانو حکومت وايي چې د عامې روغتیا وزیر یې په هند کې د دودیزې درملنې په اړه د روغتیا نړیوال سازمان په دویمه نړیواله سرمشریزه کې ګډون کړی او د صحي برخې له بېلابېلو چارواکو او پانګوالو سره یې هم لیدلي دي.
د طالبانو حکومت د عامې روغتیا وزارت وايي چې په دې لیدنو کې مولوي نورجلال جلالي ته د افغانستان له روغتیايي سکتور سره د درملو، روغتیايي توکو، ناروغانو ته د هند ویزو په برابرولو او همداراز په افغانستان کې دننه پر روغتیايي برخې د پانګونې ډاډ ورکړل شوی دی.## [له امریکا تر استرالیا: افغان کډوال د نړۍ په کومو هېوادونو کې مېشت دي؟](https://www.bbc.com/pashto/articles/c7vmj3m2qq0o?at_medium=RSS&at_campaign=rss?at_campaign=githubrss)![له امریکا تر استرالیا: افغان کډوال د نړۍ په کومو هېوادونو کې مېشت دي؟](https://ichef.bbci.co.uk/ace/ws/240/cpsprodpb/892f/live/c60d4070-db71-11f0-aae2-2191c0e48a3b.jpg)_AP ۱۴۰۴ لیندۍ ۲۷, پينځنۍ ۸:۵۱:۳۹_په تېره نیمه پیړۍ کې افغانان په پنځو لویو وچو کې تیت یا خپاره شول او په هر هېواد کې یې د کډوالو ټولنه جوړه کړه. جرمني د نژدې نیم میلیون افغان کډوالو لرلو سره په اروپا کې هغه هېواد دی چې تر اوسه تر ټولو ډېر افغانان پکې مېشت دي، ورپسې متحده ایالتونه، بریتانیا او فرانسه دي، چې هر یوه کې څو سوه زره افغان کډوال اوسېږي.## [د عمرې ادا کولو په پلمه اروپا ته د یو شمېر پاکستانیانو سفر او سوالګري ](https://www.bbc.com/pashto/articles/c7095ppwgr5o?at_medium=RSS&at_campaign=rss?at_campaign=githubrss)![د عمرې ادا کولو په پلمه اروپا ته د یو شمېر پاکستانیانو سفر او سوالګري ](https://ichef.bbci.co.uk/ace/ws/240/cpsprodpb/b962/live/b92c9180-dbfd-11f0-a8dc-93c15fe68710.jpg)_AP ۱۴۰۴ لیندۍ ۲۷, پينځنۍ ۱۱:۳۹:۰۴_د کورنیو چارو لپاره د پاکستان دولت وزیر طلال چودري وايي، هغه پاکستانیان به له قانوني تعقیب سره مخامخ شي، د سفر بندیزونه به پرې ولګول شي، چې د سوالګرۍ (دروېزې) په تور په نورو هېوادونو کې نیول کېږي او پاکستان ته شړل کېږي.## [د نړۍ د ښکلا سیالیو کې د فنلنډ استازې داسې څه کړي چې د توکم پالنې په اړه یې بحثونه پارولي دي؟](https://www.bbc.com/pashto/articles/cpd65j4qpp2o?at_medium=RSS&at_campaign=rss?at_campaign=githubrss)![د نړۍ د ښکلا سیالیو کې د فنلنډ استازې داسې څه کړي چې د توکم پالنې په اړه یې بحثونه پارولي دي؟](https://ichef.bbci.co.uk/ace/ws/240/cpsprodpb/3768/live/ab0cacf0-daf6-11f0-ba46-255e14b70136.jpg)_AP ۱۴۰۴ لیندۍ ۲۷, پينځنۍ ۸:۴۴:۵۲_تېره میاشت په تایلنډ کې د ښکلا سیالیو کې د فنلنډ د استازې هغه عکس پراخې ناندرۍ راپورته کړې، چې پکې د سترګو کونجونه یې په دواړو لاسونو کش کړي، په خوله یې موسکا ده او داسې حالت کې دا انځور اخېستل شوی دی.## [ډونلډ ټرمپ د پنځو نورو هېوادونو وګړي هم امریکا ته له ورتګه منع کړل: دغه هېوادونه کوم دي؟](https://www.bbc.com/pashto/articles/cp8z69r0gmvo?at_medium=RSS&at_campaign=rss?at_campaign=githubrss)![ډونلډ ټرمپ د پنځو نورو هېوادونو وګړي هم امریکا ته له ورتګه منع کړل: دغه هېوادونه کوم دي؟](https://ichef.bbci.co.uk/ace/ws/240/cpsprodpb/4901/live/41269f50-db67-11f0-a8dc-93c15fe68710.jpg)_AP ۱۴۰۴ لیندۍ ۲۶, څلرنۍ ۱۷:۳۱:۰۱_د امریکا ولسمشر ډونلډ ټرمپ‌ د هغو هېوادونو نوملړ غځولی او پنځه نور هېوادونه یې ورزیات کړي دي چې وګړي یې دغه هېواد ته د سفر اجازه نه لري. د دغه تازه ګام په ترڅ کې پر هغو کسانو هم امریکا ته پر ورتګ بندیز لګول شوی چې د فلسطين ادارې له لوري له ورکړل شوو اسنادو یا پاسپورټ سره سفر کوي.
سپينې ماڼۍ ویلي دي چې دا بندیزونه یې "د متحده ایالتونو د امنیتي خوندیتوب" لپاره لګولي دي چې د نوي ۲۰۲۶ میلادي کال د جنورۍ له لومړۍ نېټې به پلي یا نافذ شي.## [د غواګانو خوشایه څنګه پر ګاز بدلېږي؟](https://www.bbc.com/pashto/articles/c3w73nle2lwo?at_medium=RSS&at_campaign=rss?at_campaign=githubrss)![د غواګانو خوشایه څنګه پر ګاز بدلېږي؟](https://ichef.bbci.co.uk/ace/ws/240/cpsprodpb/824a/live/89d59390-dc08-11f0-b67b-690eb873de1b.jpg)_AP ۱۴۰۴ لیندۍ ۲۶, څلرنۍ ۱۷:۲۹:۳۹_څومره کورونه د غواګانو په سرې تودېدای شي؟
دا هغه پوښتنه ده چې مخکې مې هېڅکله پرې فکر نه و کړی، خو اوس چې بریتانیا د تودوخې لپاره د دوامدارو سرچینو په لټه کې ده، ډېر بزګران خپلې سترګې هماغه څه ته اړوي چې له دوی سره نژدې شته.
د غواګانو له سرې څخه د بایومیتان ازادېدو چلن کېدای شي؛ دا نوی کېدونکی ګاز ګاز دی او دا مهال د شاوخوا یو میلیون کورونو د مرکزي تودوخې بویلرونه پرې چلېږي.## [ولې ځینې ښځې هر غم ښادۍ ته نوې جامې کوي؟](https://www.bbc.com/pashto/articles/cx2pnvd4v7wo?at_medium=RSS&at_campaign=rss?at_campaign=githubrss)![ولې ځینې ښځې هر غم ښادۍ ته نوې جامې کوي؟](https://ichef.bbci.co.uk/ace/ws/240/cpsprodpb/e2b3/live/e42e68c0-db87-11f0-aae2-2191c0e48a3b.jpg)_AP ۱۴۰۴ لیندۍ ۲۶, څلرنۍ ۲۰:۳۵:۳۰_'زه د اغوستلو لپاره هیڅ نه لرم' دا هغه خبره ده، چې یو شمېر ښځې او نجونې یې ډېرې وایي، ان که یې د جامو المارۍ له کالیو ډکه هم وي، بیا یې هم له خولې وځي چې کالي نه لري. په ځانګړي ډول هله چې یوې ښادۍ ته بلل شوې وي، یا له کوره بهر چېرته تګ وي، یا ان کار ځای او ملګرو سره یوې ساده ماښامنۍ ته هم بلل شوې وي.