# BBC News Pashto## [پر غزې ښار د اسرائیل کنټرول پلان ته غبرګونونه: جرمني اسرائیل ته د وسلو صادارت دروي](https://www.bbc.co.uk/pashto/live/c2en3yy9mz8t?at_medium=RSS&at_campaign=rss?at_campaign=githubrss)![پر غزې ښار د اسرائیل کنټرول پلان ته غبرګونونه: جرمني اسرائیل ته د وسلو صادارت دروي](https://ichef.bbci.co.uk/ace/standard/240/cpsprodpb/eb56/live/128c8830-7479-11f0-a975-cb151ca452f4.jpg)__د لومړي وزیر بنیامن نتنیاهو دفتر وايي، د اسرائیل امنیتي کابینې د غزې ښار کنټرول ترلاسه کولو په تړاو د بنیامن نتنیاهو پلان تصویب کړ. اسرائیل کابینې دغه راز د جګړې پای ته رسولو لپاره د حماس بې وسلې کولو، د مړو او ژوندیو یرغمل شویو اسرائیلیانو ستنولو او پر غزې د اسرائیل امنیتي کنټرول په ګډون ځینې نورو موضوعاتو په هکله هم توافق کړی. د اسرائیل لوی درستیز ایال زمیر له دې طرحې سره مخالفت کړی چې وايي، د پوځیانو او یرغمل شویو اسرائیلیانو ژوند به له خطر سره مخامخ کړي. د یرغمل شویو اسرائیلیانو کورنیو هم له دې طرحې سره مخالفت څرګند کړی.## [د نڅاګرې په جامه کې د هغې جاسوسې کیسه چې د اعدام پر مهال یې پر سترګو له پټۍ تړلو انکار وکړ](https://www.bbc.com/pashto/articles/c0qlg3v010vo?at_medium=RSS&at_campaign=rss?at_campaign=githubrss)![د نڅاګرې په جامه کې د هغې جاسوسې کیسه چې د اعدام پر مهال یې پر سترګو له پټۍ تړلو انکار وکړ](https://ichef.bbci.co.uk/ace/ws/240/cpsprodpb/ba8e/live/5b63c9e0-7336-11f0-9a64-8d112dda5bd1.png)_AP ۱۴۰۴ زمری ۱۷, جمعه ۸:۰۱:۴۶_د ۱۹۱۷ کال د اکتوبر د ۱۵ نېټې پر سهار د پاریس له مرکزي زندانه یو سېلوري رنګه پوځي موټر ووت. په دغه ګاډي کې یوه ۴۱ کلنه هالنډۍ ښځه کېنول شوې وه چې اوږده کورتۍ یې اغوستې او پلنه خولۍ یې پر سر وه. د اعدامولو ځای ته لېږدول کېده.‌
تر دې نېټې یوه لسیزه مخکې دې ښځې د اروپا پلازمېنې خپلو پښو ته ټيټې کړې وې. دا داسې یوه شغله وه چې د نڅا په وخت کې نه ګل کېده او نه بدلېده او په مینه‌والو کې یې له وزیرانو او پوځي جنرالانو رانیولې تر سوداګرو پورې ټول شامل وو.‌ دا د 'ماتا هري' په نوم مشهوره وه.## [د وچې ډوډۍ په رانیولو کې کومو ټکو ته پام وکړو؟](https://www.bbc.com/pashto/articles/c5yp2k5w57yo?at_medium=RSS&at_campaign=rss?at_campaign=githubrss)![د وچې ډوډۍ په رانیولو کې کومو ټکو ته پام وکړو؟](https://ichef.bbci.co.uk/ace/ws/240/cpsprodpb/5a42/live/bb3ada00-73b0-11f0-a975-cb151ca452f4.jpg)_AP ۱۴۰۴ زمری ۱۷, جمعه ۷:۵۹:۵۵_چې په بهرنیو هېوادونو کې سوپر مارکیټونو ته ولاړ شئ نو د وچې ډوډۍ دومره ډېر ډولونه به وینئ چې غوراوی به پکې در ته سخت شي. د وچې ډوډۍ هر ډول چې تاسو وخورئ، پر روغتیا مو حیرانوونکې اغېز لري.
د ډېرو نورو په څېر ما په ۲۰۲۰م کال کې د کووېډ ـ ۱۹  پرمهال د تورې یا غنمرنګې ډوډۍ پخولو ته مخه کړه.
باید اعتراف وکړم چې په لومړیو کې مې د وچې ډوډۍ پخول نه وو زده. له بي‌‌بي‌سي غنمرنګې ډوډۍ پخولو په اړه مې خپرېدونکې ويډیوګانې وکتلې، خو په دې اړه یو څه امتیاز زما یوه دوست ته هم ځي، ځکه هغه هم وخت ناوخته د ډوډۍ پخولو په هکله خپلې تجربې راسره شریکولې.## [هغه کمزورې کوونکې ناروغي چې د میندوارو ښځو ژوند له سختو ستونزو سره مخامخوي](https://www.bbc.com/pashto/articles/cd6g5j024y4o?at_medium=RSS&at_campaign=rss?at_campaign=githubrss)![هغه کمزورې کوونکې ناروغي چې د میندوارو ښځو ژوند له سختو ستونزو سره مخامخوي](https://ichef.bbci.co.uk/ace/ws/240/cpsprodpb/e456/live/e7925020-7440-11f0-8071-1788c7e8ae0e.jpg)_AP ۱۴۰۴ زمری ۱۷, جمعه ۱۰:۱۸:۴۲_د هایپریمیسیس ګراویډیرم د امیندوارۍ یوه سخته ناروغي ده چې تشخیص یې کله کله ستونزمن وي ځکه چې نښې یې ډېری وختونه د حامله‌ګۍ له نښو سره ورته دي. د شدید زړه بدوالي او کانګو لامل کېږي، او کېدی شي اغېزمن کس ترې په روغتون کې بستر شي او یا په دوامداره توګه له روانیو ستونزو وکړېږي.## [ولې د الاقصی جومات دومره حساس ځای ګرځېدلی؟](https://www.bbc.com/pashto/articles/c4gjd13y484o?at_medium=RSS&at_campaign=rss?at_campaign=githubrss)![ولې د الاقصی جومات دومره حساس ځای ګرځېدلی؟](https://ichef.bbci.co.uk/ace/ws/240/cpsprodpb/59d7/live/f3238220-71e7-11f0-af20-030418be2ca5.jpg)_AP ۱۴۰۴ زمری ۱۶, پينځنۍ ۹:۲۳:۲۳_د اسرائيلو د ملي امنيت ښي اړخي وزير ايتامار بن ګوير د اشغال شوي ختيځ بيت المقدس په يوه سپېڅلي ځای کې عبادت کړی چې دا د منځني ختيځ په تر ټولو حساسو سيمو کې د څو لسيزو راهيسې شوې هوکړې سرغړونه ګڼل کېږي. عکسونه او ويډيوګانې ښيي چي بن ګوير د الاقصی جومات په انګړ کې د عبادت کوونکو د يوې ډلې مشري کوي. د الاقصی جومات/ حرم شريف د مسلمانانو لپاره درېیم سپېڅلی ځای دی. دا د معبد غره په نامه هم يادېږي چې د يهودانو لپاره هم ځانګړی مذهبي ارزښت لري.## [د خیبر پښتونخوا کوهستان کې ۲۸ کاله وړاندې د بې درکه شوي سړي مړی په کنګل کې موندل شوی: "د پت په نامه دوښمني ور له غاړې وه"](https://www.bbc.com/pashto/articles/c8rygnyd1n5o?at_medium=RSS&at_campaign=rss?at_campaign=githubrss)![د خیبر پښتونخوا کوهستان کې ۲۸ کاله وړاندې د بې درکه شوي سړي مړی په کنګل کې موندل شوی: "د پت په نامه دوښمني ور له غاړې وه"](https://ichef.bbci.co.uk/ace/ws/240/cpsprodpb/d112/live/1e32c420-7365-11f0-af20-030418be2ca5.jpg)_AP ۱۴۰۴ زمری ۱۶, پينځنۍ ۸:۰۵:۲۲_د خیبر پښتونخوا د کوهستان د پالس د لرې پرتې غرنۍ سیمې اوسیدونکی نصیرالدین چې شاوخوا ۲۸ کاله وړاندې د 'کورنۍ دوښمنۍ' له امله له خپل پلرني کلي تښتېده، نو ښايي فکر یې نه و کړی چې دا تېښته به یې نه یوازې ژوند واخلي، بلکې جسد به یې ۲۸ کاله وروسته وموندل شي او دا چې له کلونو اوږده دوښمني به یې خپل پلرني کلي کې د جسد ښخولو پر وړاندې خنډ شي.## [څنګه د ښځو د تعلیمي کچې لوړېدل د ژوند ملګري ټاکلو لپاره معیارونه سختوي؟](https://www.bbc.com/pashto/articles/cly48pnvnkeo?at_medium=RSS&at_campaign=rss?at_campaign=githubrss)![څنګه د ښځو د تعلیمي کچې لوړېدل د ژوند ملګري ټاکلو لپاره معیارونه سختوي؟](https://ichef.bbci.co.uk/ace/ws/240/cpsprodpb/73dc/live/0e59d270-3277-11f0-9b62-af0dc41482a6.jpg)_AP ۱۴۰۴ زمری ۱۵, څلرنۍ ۱۱:۱۱:۲۹_د ښځو د "واده" په اړه مفکورو او معیارونو له اوږدې مودې راهیسې په فرهنګ کې ځان ته بېلابېل نورمونه تراشلي دي خو اوس چې ښځې لوړې زدکړې کوي او مالي یا اقتصادي خپلواکي ترلاسه کوي نو پخواني دوديز معیارونه ورسره بدلېږي.