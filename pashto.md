# BBC News Pashto## [د طالبانو حکومت: 'په تذکره کې د ښځو عکس اختیاري شو'](https://www.bbc.com/pashto/articles/c8dez55vqy3o?at_medium=RSS&at_campaign=rss?at_campaign=githubrss)![د طالبانو حکومت: 'په تذکره کې د ښځو عکس اختیاري شو'](https://ichef.bbci.co.uk/ace/ws/240/cpsprodpb/7a05/live/7c3f5ac0-8575-11f0-9cf6-cbf3e73ce2b9.jpg)_AP ۱۴۰۴ وږی ۸, اونۍ ۷:۴۸:۲۸_د طالبانو حکومت د سر شمېرنی (احصایې) او معلوماتو ملی ادارې بي‌سي ته تائيد کړې چې په تذکره (پېژندپاڼه) کې د ښځو د عکس شاملول له نن شنبې وروسته اختیاري کېږي.
د دې ادارې په وینا، نوی حکم پر اساس ښځې اوس هم کولای شي، که غواړي په تذکره کې خپل عکس شامل کړي.## [ننګرهار کې له ګڼ باران وروسته سېلابونو راوتلي، په ۷ ولایتونو کې د باران او سېلابونو اټکل شوی](https://www.bbc.com/pashto/articles/cx29zxw8njxo?at_medium=RSS&at_campaign=rss?at_campaign=githubrss)![ننګرهار کې له ګڼ باران وروسته سېلابونو راوتلي، په ۷ ولایتونو کې د باران او سېلابونو اټکل شوی](https://ichef.bbci.co.uk/ace/ws/240/cpsprodpb/f4a9/live/95652220-85a0-11f0-9cf6-cbf3e73ce2b9.jpg)_AP ۱۴۰۴ وږی ۸, اونۍ ۱۳:۰۰:۱۵_د افغانستان په ختیځ کې د طالبانو حکومت چارواکي وايي، په ننګرهار کې د تېرې شپې ګڼ باران له کبله د سر او مال زیان اوښتی دی. 
د باختر دولتي خبري اژانس په رپوټ کې د ننګرهار د اطلاعاتو امر مولوي صدیق‌الله قریشي له قوله ویل شوي، چې د دغه ولایت په روداتو، هسکې مېنې او چپرهار ولسوالیو کې د سختو اورښتونو او سېلابونو د راوتو له امله ۵ تنه مړه او ۸ نورټپیان شوي دي.## ["د جنت خیال؛ زه چمتو وم چې د طالبانو لپاره مړ شم"](https://www.bbc.com/pashto/articles/c75492yl5zdo?at_medium=RSS&at_campaign=rss?at_campaign=githubrss)!["د جنت خیال؛ زه چمتو وم چې د طالبانو لپاره مړ شم"](https://ichef.bbci.co.uk/ace/ws/240/cpsprodpb/ca72/live/6e6d1840-81c1-11f0-b1e0-f1e3fb4f730d.jpg)_AP ۱۴۰۴ وږی ۸, اونۍ ۰:۵۲:۵۰_"په جنت کې به ښکلې باکره حورې وي چې غټې سینې، سپین اندامونه او شهوت پاروونکې شونډې لري. تاسو کولی شئ ټوله ورځ ورسره جنسي اړیکه ونیسئ. د جنت حورې د ځمکې د نجونو پرتله یو میلیون ځله ډېرې ښکلې دي..."
دا د یوه ملا خبرې دي چې د طالبانو پخواني غړي میوند بنايي ته یې کړې وې او هغه په خپل کتاب کې لیکلې دي.
ښاغلي بنايي په دې وروستیو کې په انګلستان کې د خپلې هغې تجربې په اړه یو کتاب خپور کړ چې دی په کې د یوه کس په توګه تر "فدايي کېدو" (ځانمرګي بریدګر کېدو) پورې مخکې تللی و.## [د پاکستان د بهرنیو چارو وزیر تایید کړه چې په کابل کې یې سفیر احضار شوی](https://www.bbc.com/pashto/articles/cgkr5e85z34o?at_medium=RSS&at_campaign=rss?at_campaign=githubrss)![د پاکستان د بهرنیو چارو وزیر تایید کړه چې په کابل کې یې سفیر احضار شوی](https://ichef.bbci.co.uk/ace/ws/240/cpsprodpb/872d/live/8190c160-8554-11f0-9cf6-cbf3e73ce2b9.jpg)_AP ۱۴۰۴ وږی ۸, اونۍ ۴:۵۵:۳۱_د پاکستان د لومړي وزیر مرستیال او د بهرنیو چارو وزیر اسحاق ډار تایید کړه چې په افغانستان کې د طالبانو حکومت د پاکستان سفیر احضار کړی او په خوست او ننګرهار کې د ډرون بریدونو په تړاو یې "اعتراض‌پاڼه" ورته سپارلې ده.
ښاغلي ډار دا څرګندونې تېره شپه (جمعه، اګست ۲۹ /وږی ۷) په اسلام اباد کې په یوه خبري کنفرانس کې کړې. که څه هم هغه وویل چې د دې "ډيمارچ یا اعتراض‌پاڼې" یوه کاپي یې لوستې خو په وینا یې، "د اندېښنې څه خبره نه شته او لا وختي دی چې په دې اړه څه وویل شي."
د پاکستان د لومړي وزیر مرستیال او د بهرنیو چارو وزیر دا خبره داسې مهال کوي چې په افغانستان کې د طالبانو حکومت دغه بریدونه د اسلام اباد کار بللی دی، په کابل کې یې د پاکستان سفیر احضار کړی و او خپل "احتجاج" یې ورته اورولی و.## [حماس: د غزې ښار د نیولو لپاره د اسرائيل پلان د یرغملو ژوند له خطر سره مخ کوي](https://www.bbc.com/pashto/articles/c05e494deq5o?at_medium=RSS&at_campaign=rss?at_campaign=githubrss)![حماس: د غزې ښار د نیولو لپاره د اسرائيل پلان د یرغملو ژوند له خطر سره مخ کوي](https://ichef.bbci.co.uk/ace/ws/240/cpsprodpb/d62d/live/33cd8930-8519-11f0-b391-6936825093bd.jpg)_AP ۱۴۰۴ وږی ۸, اونۍ ۳:۰۰:۳۴_حماس خبرداری ورکړی چې که د غزې ښار د نیولو لپاره د اسرائيل پوځ خپل پلان پلی کوي نو هلته به د هر یرغمل ژوند له خطر سره مخ شي.
حماس همدا راز ویلي چې په غزې ښار کې شته یرغمل "په هماغه کچه له ګواښ سره مخ دي څومره چې هلته د اسرائيلو پوځ له خطر سره مخ دی."## [د تلویزیون لپاره کرېکټ کامنټري څه ته اړتیا لري؟](https://www.bbc.com/pashto/articles/c9vd98ny3jgo?at_medium=RSS&at_campaign=rss?at_campaign=githubrss)![د تلویزیون لپاره کرېکټ کامنټري څه ته اړتیا لري؟](https://ichef.bbci.co.uk/ace/ws/240/cpsprodpb/684d/live/4a2e6c10-8403-11f0-84c8-99de564f0440.png)_AP ۱۴۰۴ وږی ۶, پينځنۍ ۱۱:۳۷:۵۲_یوازې د کرېکټ په لوبه پوهېدل او ښه غږ لرل کافي نه دي. ډېر مخکیني لوبغاړي شته چې ښه غږ لري او د لوبې په الف بې تر بل هر چا ښه خبر وي خو د ښه مبصر په توګه یې نوم نه وي ګټلی. د پاکستان دوه مخکیني لوبغاړي به پرتله کړو. وسیم اکرم تر رمیز راجا غوره لوبغاړی بلل کېده خو په کامنټري کې، د ډېرو په ګومان، وسیم اکرم له رمیز راجا سره اصلآ د پرتلې نه دی.## [څنګه روسیه په خاموشۍ سره هڅه کوي چې تر لوېديځ هاخوا د نړۍ پام ځان ته ور واړوي؟](https://www.bbc.com/pashto/articles/cj4wk4rdwjjo?at_medium=RSS&at_campaign=rss?at_campaign=githubrss)![څنګه روسیه په خاموشۍ سره هڅه کوي چې تر لوېديځ هاخوا د نړۍ پام ځان ته ور واړوي؟](https://ichef.bbci.co.uk/ace/ws/240/cpsprodpb/08cc/live/f5320640-833f-11f0-ab3e-bd52082cd0ae.png)_AP ۱۴۰۴ وږی ۶, پينځنۍ ۸:۴۹:۴۱_جاویر ګالارډو ورځ په تلوېزیون کې د کلاسیکې موسیقۍ په اورېدلو ځکه پیلوي ترڅو د ورځې په اوږدو کې یې د لارۍ چلولو ته چمتو کړي.
خو کله چې د یوې دوشبنې په سهار یې ټلوېزیون چالان کړ، که ګوري چې د موسیقۍ پر ځای د جګړې د ډګر تصویرونه پر پرده ښکاري. د داسې جګړې راپور یې لیده چې په اړه یې هېڅکله نه وو اورېدلي.## [د غزې د خبریالانو ژوند: 'ستړي، وږي او وېرېدلي'](https://www.bbc.com/pashto/articles/c99mdvm2zy4o?at_medium=RSS&at_campaign=rss?at_campaign=githubrss)![د غزې د خبریالانو ژوند: 'ستړي، وږي او وېرېدلي'](https://ichef.bbci.co.uk/ace/ws/240/cpsprodpb/d441/live/647d1a90-8353-11f0-ab3e-bd52082cd0ae.png)_AP ۱۴۰۴ وږی ۶, پينځنۍ ۸:۴۷:۰۲_په غزه کې خبریالان له داسې شرایطو سره مخ دي چې د نړۍ ډېرو سیمو کې یې تصور هم نه شي کېدلی. هغوی د جګړې د دوام له امله د روغتونونو تر څنګ په خیمو کې ژوند کوي او له همدې خیمو د غزې تصویر تر نړۍ رسوي.له بریښنا، اوبو، تشناب او انټرنټ بې‌برخې دي او هره شېبه د مرګ له ګواښ سره مخ دي.## [هغه ځوانان چې له رواني ستونزو کړېږي، ولې له مرستې غوښتو ډډه کوي؟](https://www.bbc.com/pashto/articles/cx2l78vjlqwo?at_medium=RSS&at_campaign=rss?at_campaign=githubrss)![هغه ځوانان چې له رواني ستونزو کړېږي، ولې له مرستې غوښتو ډډه کوي؟](https://ichef.bbci.co.uk/ace/ws/240/cpsprodpb/d422/live/5dffa180-83ec-11f0-a34f-318be3fb0481.jpg)_AP ۱۴۰۴ وږی ۶, پينځنۍ ۸:۵۴:۱۷_په وروستیو کلونو کې په ځوان کهول کې رواني ناروغۍ زیاتې شوي، ځوانو هلکانو ته د رواني ستونزو ګواښ تر نورو ډېر دی. 
په ۲۰۲۳ کال کې په متحده ایالتونو کې شوې یوه څېړنه وايي، د ښځو پرتله ۴۰ سلنه نارینه د رواني ستونزو پر مهال مرسته نه غواړي.