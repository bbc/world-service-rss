# BBC News Pashto## [په سپینه ماڼۍ کې د ټرمپ، زېلينسکي او اروپايي مشرانو ليدنه](https://www.bbc.com/pashto/articles/cy083n0xl8eo?at_medium=RSS&at_campaign=rss?at_campaign=githubrss)![په سپینه ماڼۍ کې د ټرمپ، زېلينسکي او اروپايي مشرانو ليدنه](https://ichef.bbci.co.uk/ace/ws/240/cpsprodpb/80ff/live/c7eae730-7c94-11f0-ab3e-bd52082cd0ae.jpg)_AP ۱۴۰۴ زمری ۲۸, درېنۍ ۰:۴۲:۲۰_د امریکا په سپینه ماڼۍ کې د ډونلډ ټرمپ او ولودمير زېلينسکي تر منځ د تېر ځل په توپير دا وارې غونډه په دوستانه او په ښه فضا کې وشوه. د سپینې ماڼۍ د اوول دفتر د غونډې په پيل کې زېلينسکي د خپلې مېرمنې يو لیک ډونلډ ټرمپ ته وسپاره چې په روسیه کې د بندي اوکرايیني ماشومانو په تړاو د امریکا د لومړنۍ مېرمنې د هڅو ستاينه په کې شوې وه. د غونډې په پيل کې ډونلډ ټرمپ له زېلينسکي امریکا ته د سفر له کبله مننه وکړه او زیاته يې کړه چې د روسيې او اوکرايين تر منځ د جګړې د پايته رسولو په موخه "پرمختګ" روان دی.## [امريکا د شپږ زره بهرنيو محصلينو ويزې لغوه کړې دي](https://www.bbc.com/pashto/articles/c2en4x3kz9yo?at_medium=RSS&at_campaign=rss?at_campaign=githubrss)![امريکا د شپږ زره بهرنيو محصلينو ويزې لغوه کړې دي](https://ichef.bbci.co.uk/ace/ws/240/cpsprodpb/c901/live/abc725a0-7cb7-11f0-83cc-c5da98c419b8.jpg)_AP ۱۴۰۴ زمری ۲۸, درېنۍ ۴:۵۷:۱۷_د امریکا د بهرنيو چارو وزارت بي بي سي ته ويلي چې د امریکا له قوانينو د سرغړونې او د ويزو له مودې د زيات وخت پاتې کېدو له کبله له شپږ زره ډېرو نړيوالو محصلينو ويزې لغوه شوې دي. د امریکا د بهرنیو چارو وزارت د دوشنبې په ورځ وويل چې د دې سرغړونو ډېری برخه فزيکي بريد، د نشې په حالت کې موټر چلول، غلا او د "ترهګرۍ ملاتړ" شامل دي.## [د "اي‌۱" جنجالي پلان څه دی او ولې د خپلواک فلسطیني دولت جوړولو مفکوره ګواښي؟](https://www.bbc.com/pashto/articles/cy40g9g1nywo?at_medium=RSS&at_campaign=rss?at_campaign=githubrss)![د "اي‌۱" جنجالي پلان څه دی او ولې د خپلواک فلسطیني دولت جوړولو مفکوره ګواښي؟](https://ichef.bbci.co.uk/ace/ws/240/cpsprodpb/5b23/live/84d95510-7c32-11f0-a34f-318be3fb0481.jpg)_AP ۱۴۰۴ زمری ۲۸, درېنۍ ۲:۱۱:۳۵_په اشغالي لوېدیځه تړانګه کې د مېشت ځایونو د یوې جنجالي پروژ پلانونو پراخي نیوکې راپارولې دي. د اسرائیلو د ماليې وزارت ښي اړخي وزیر بېزالیل سموترېچ ویلي، دا پروژه به "د فلسطیني دولت مفکوره دفن کړي."
د "اي‌۱" په نامه پلان، چې د ختیځ بیت المقدس او د معاله ادومیم د مېشت ځایونو ترمنځ په لوېدیځه تړانګه کې د ۳۴۰۱ کورونو جوړول په کې شامل دي، د سخت مخالفت له امله له لسیزو راهیسې ځنډول شوی و.## [حماس د اوربند وروستي وړاندېز  ته غاړه ایښې](https://www.bbc.com/pashto/articles/cn5e6d1y5nlo?at_medium=RSS&at_campaign=rss?at_campaign=githubrss)![حماس د اوربند وروستي وړاندېز  ته غاړه ایښې](https://ichef.bbci.co.uk/ace/ws/240/cpsprodpb/84e0/live/70013d50-7c51-11f0-83cc-c5da98c419b8.jpg)_AP ۱۴۰۴ زمری ۲۷, دونۍ ۱۷:۲۸:۳۷_یوې سرچېنې بي‌بي‌سي ته ویلي، حماس د غزې له اوربند او اسرائیلو سره د یرغمل شویو کسانو د خوشې کولو هوکړې لپاره د سیمه ییزو منځګړو له وروستي وړاندېز سره موافقه کړې ده.
یو فلسطینی چارواکی، چې له دغو مذاکراتو خبر دی، وايي: د مصر او قطر  وړاندېز منځني ختیځ لپاره د امریکا ځانګړي استازي سټیف ویټکاف لخوا مخې ته شوې اډانې پر بنسټ دوه پړاوېز پلان دی.
دا به حماس د ۶۰ ورځو لنډمهاله اوربند پر مهال په دوو پړاونو کې له ۵۰ پاتې اسرائیلي یرغمل شویو شاوخوا نیمایي یې خوشې کړي، چې ګومان کېږي ۲۰ یې ژوندي دي.## [تېرو دوو میاشتو کې پاکستان کې د اورښتونو له امله له ۶۷۰ ډېر کسان مړه شوي](https://www.bbc.com/pashto/articles/c987jde0x99o?at_medium=RSS&at_campaign=rss?at_campaign=githubrss)![تېرو دوو میاشتو کې پاکستان کې د اورښتونو له امله له ۶۷۰ ډېر کسان مړه شوي](https://ichef.bbci.co.uk/ace/ws/240/cpsprodpb/f037/live/8e654c90-7c1b-11f0-a34f-318be3fb0481.png)_AP ۱۴۰۴ زمری ۲۷, دونۍ ۱۲:۲۰:۰۷_پاکستان کې له طبیعي پیښو سره د مبارزې د ملي ادارې (NDMA) مشر، جنرال انعام حیدر، وايي په وروستیو میاشتو کې په پاکستان کې د موسمي اورښتونو له امله  له ۶۷۰ډېر کسان مړه شوي دي. ښاغلي حیدر ویلي، له ۸۰  تر ۹۰ کسان لا هم ورک دي. تر ټولو ډېر زیان په پښتونخوا کې اوښتی.
په یوه خبري کنفرانس کې هغه وویل چې تر اوسه د سږ کال د (مون سون) د موسمي بارانونو پر مهال په بیلابیلو پېښو کې نږدې ۶۷۰ کسان مړه  او له ۱۰۰۰ډېر ټپیان شوي دي.## [څنګه خپل زړه روغ وساتو؟](https://www.bbc.com/pashto/articles/c5y2lydv2lgo?at_medium=RSS&at_campaign=rss?at_campaign=githubrss)![څنګه خپل زړه روغ وساتو؟](https://ichef.bbci.co.uk/ace/ws/240/cpsprodpb/ed94/live/bb772da0-541d-11f0-8485-7bd50fa63665.jpg)_AP ۱۴۰۴ زمری ۲۷, دونۍ ۱۲:۱۵:۲۱_د زړه او وینې شريانونو (رګونو) ناروغۍ (CVDs) په ټوله نړۍ کې هر کال نږدې ۱۸ میلیونه خلک وژني نو څنګه کولی شو د زړه حملې مخنیوی وکړو؟## ['نه پوهېږئ چې د چا پر کور ولاړ یاست' - د بونېر هغه کلی چې ډبرو لاندې کړی](https://www.bbc.com/pashto/articles/cwy3g29r17go?at_medium=RSS&at_campaign=rss?at_campaign=githubrss)!['نه پوهېږئ چې د چا پر کور ولاړ یاست' - د بونېر هغه کلی چې ډبرو لاندې کړی](https://ichef.bbci.co.uk/ace/ws/240/cpsprodpb/bd7f/live/c3e74ed0-7c1c-11f0-a34f-318be3fb0481.png)_AP ۱۴۰۴ زمری ۲۷, دونۍ ۱۱:۲۱:۴۶_بشنوۍ څو ورځې وړاندې د خیبر پښتونخوا د بونیر ولسوالۍ یو ښکلی کلی و. شنه غرونه ترې چاپېر وو او د کلي په منځ کې یې در ڼو اوبو سیند بهېده. د سیند دواړو غاړو ته د خلکو کورونه ودان وو.
د اګسټ پر ۱۵مه، د جمعې پر سهار د بشنوۍ اوسېدونکي د معمول په څېر له خوبه پاڅېدل، سړي خپلو کارونو پسې ووتل، ماشومان ښوونځیو ته لاړل او ښځې د کور پر کار اخته شوې.
هېڅوک نه پوهېدل چې څو شېبې وروسته څه پېښېږي.## [ايا زېلېنسکي له ټرمپ سره داسې مهال ګوري چې د پوتين موقف پياوړی شوی؟](https://www.bbc.com/pashto/articles/cx2q0n4x1gyo?at_medium=RSS&at_campaign=rss?at_campaign=githubrss)![ايا زېلېنسکي له ټرمپ سره داسې مهال ګوري چې د پوتين موقف پياوړی شوی؟](https://ichef.bbci.co.uk/ace/ws/240/cpsprodpb/60f2/live/15dd5c20-7b64-11f0-9ae5-8b78450e5cf0.jpg)_AP ۱۴۰۴ زمری ۲۷, دونۍ ۱۰:۰۳:۲۶_د اوکرايين ولسمشر ولودمير زېلينسکي به د دوشنبې په ورځ واشنګټن ته له ډونلډ ټرمپ سره د خبرو لپاره سفر وکړي. دا سفر وروسته له هغه کېږي چې د تېرې جمعې په ورځ په الاسکا کې د امریکا د ولسمشر ډونلډ ټرمپ او د روسيې د ولسمشر ولادمير پوتین تر منځ غونډه بې پايله پايته ورسېده او دواړه د اوکرايين د جګړې د ختمولو په اړه کومې هوکړې ته ونه رسېدل. ټاکل شوې چې د بريتانيا، جرمني، فرانسې او د اروپايي کمېسيون مشران به هم د سپینې ماڼۍ په غونډه کې ګډون وکړي.## [د نړۍ ګرمېدل زموږ پر مغز څه ډول اغېز کولی شي؟](https://www.bbc.com/pashto/articles/c2kz9g244qeo?at_medium=RSS&at_campaign=rss?at_campaign=githubrss)![د نړۍ ګرمېدل زموږ پر مغز څه ډول اغېز کولی شي؟](https://ichef.bbci.co.uk/ace/ws/240/cpsprodpb/303b/live/cf06cf20-7b77-11f0-ab3e-bd52082cd0ae.png)_AP ۱۴۰۴ زمری ۲۷, دونۍ ۷:۵۵:۱۸_کله چې جېک پنځه میاشتنی و، په لومړي ځل پرې د مېرګي حمله راغله، د هغه کوچنی بدن شخ پاتې شو او بیا یې په چټک ډول ټکان پیدا کړ. مور یې سټیفني سمېت، وایي: "هوا ډېر ګرمه وه، د هغه بدن ډېر ګرم شوی و او موږ داسې څه ولیدل چې فکر مو کاوه دا به تر ټولو وېرونکې پېښه وي چې موږ تر اوسه لیدلې." خو له بده مرغه، داسې نه وه."
ډېری وخت په ګرمه هوا کې د میرګي حملې زیاتېږي. کله به چې د دوبي ګرمې او لندبل لرونکې ورځې راورسېدې کورنۍ به یې هڅه کوله د کور د سړېدو لپاره هر ډول لارې وازمايي چې د حملې د راتګ مخنیوی وکړي.