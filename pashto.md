# BBC News Pashto## [المرصاد: پر خلیل الرحمان حقاني د داعش برید "د پاکستان له بلوچستانه" پلان شوی و](https://www.bbc.com/pashto/articles/ce911djxl3eo?at_medium=RSS&at_campaign=rss?at_campaign=githubrss)![المرصاد: پر خلیل الرحمان حقاني د داعش برید "د پاکستان له بلوچستانه" پلان شوی و](https://ichef.bbci.co.uk/ace/ws/240/cpsprodpb/0ab4/live/82f17a40-b93a-11ef-aff0-072ce821b6ab.jpg)_AP ۱۴۰۴ لیندۍ ۲۱, جمعه ۱۳:۵۸:۰۷_په افغانستان کې د طالبانو حکومت ته نږدې رسنۍ (المرصاد) ادعا کړې چې د کډوالو چارو پر مخکېني وزیر خلیل الرحمان حقاني د داعش برید "د پاکستان له بلوچستانه پلان او رهبري شوی و."
دې رسنۍ د خلیل الرحمان حقاني د وژل کېدو د لومړي تلین په مناسبت یو "مستند" خپور کړی چې یو کس پکې "اعتراف" کوي چې په داعش ډلې پورې تړلی او هغه برید یې رهبري کاوه چې د کډوالو چارو دغه مخکېنی وزیر پکې ووژل شو.## [د بریتانیا مسلمانو ښځینه پولیسو لپاره "ژر خلاصېدونکی" او خوندي حجاب](https://www.bbc.com/pashto/articles/cgqzzkd4yp9o?at_medium=RSS&at_campaign=rss?at_campaign=githubrss)![د بریتانیا مسلمانو ښځینه پولیسو لپاره "ژر خلاصېدونکی" او خوندي حجاب](https://ichef.bbci.co.uk/ace/ws/240/cpsprodpb/e35f/live/d8450d80-d7b2-11f0-aae2-2191c0e48a3b.png)_AP ۱۴۰۴ لیندۍ ۲۱, جمعه ۲۳:۳۷:۳۱_دا یوازې حجاب نه دی، بلکې په ژر پرانیستل کېدونکي مقناطیسي سیستم عیار شوی دی. دا بریتانیا کې د مسلمانو پولیسو د ګزمې لپاره جوړ شوی دی.## [د شهباز شریف ادعا: له افغانستان یو ځل بیا د ترهګرۍ ګواښ سر راپورته کړی](https://www.bbc.com/pashto/articles/clydd12820po?at_medium=RSS&at_campaign=rss?at_campaign=githubrss)![د شهباز شریف ادعا: له افغانستان یو ځل بیا د ترهګرۍ ګواښ سر راپورته کړی](https://ichef.bbci.co.uk/ace/ws/240/cpsprodpb/ce41/live/d2835d80-d752-11f0-b847-3b7a7e67066a.jpg)_AP ۱۴۰۴ لیندۍ ۲۱, جمعه ۱۲:۴۳:۴۸_د پاکستان لومړي‌ وزیر وايي، د افغانستان له خاورې د ترهګرۍ ګواښ یو ځل بیا سر راپورته کړی،‌ چې د نوموړي په وینا ټوله سیمه ګواښي. 
شهباز شریف عشق اباد کې یوې غونډې ته ویلي، اړتیا ده چې "نړیواله ټولنه د افغان طالبانو رژیم (طالبانو حکومت) وهڅوي، چې خپل نړیوال مکلفیتونه او ژمنې پر ځای کړي او د هغو ترهګرو عواملو مخه ونیسي‌ چې د دوې له خاورې فعالیت کوي."## [کرېکټ: له ۱۹ کلنو د کم‌عمره ځوانانو د اسیا جام سیالۍ پیل شوې؛ افغانستان یې کوربتوب کوي](https://www.bbc.com/pashto/articles/c5yqq9e24yzo?at_medium=RSS&at_campaign=rss?at_campaign=githubrss)![کرېکټ: له ۱۹ کلنو د کم‌عمره ځوانانو د اسیا جام سیالۍ پیل شوې؛ افغانستان یې کوربتوب کوي](https://ichef.bbci.co.uk/ace/ws/240/cpsprodpb/89d5/live/b2f8dd00-d743-11f0-9553-fb7d4b4955e6.jpg)_AP ۱۴۰۴ لیندۍ ۲۱, جمعه ۹:۳۴:۲۶_د افغانستان په کوربتوب متحدو عرب اماراتو کې له نوولس کلونو د کم عمره ځوانانو د ۲۰۲۵ کال اسیايي جام سیالۍ پیل شوې.
دا لومړی ځل دی چې افغانستان د تنکیو ځوانانو د یوه داسې معتبر او ګڼ هېوادیز جام کوربتوب کوي.
د دغه جام پر لومړۍ ورځ (اې) ګروپ پاکستان له مالیزیا او هند له متحدو عرب اماراتو سره لوبې لري.
د (بي)‌ ګروپ لوبې سبا ته دي چې افغانستان به پکې له بنګله دېش او سري‌لنکا له نیپال سره مخامخ شي.## [د سولې نوبل جایزې ګټونکې له څو میاشتې پټ ژوند وروسته ناڅاپه اوسلو کې راښکاره شوه](https://www.bbc.com/pashto/articles/ce86gxz29gxo?at_medium=RSS&at_campaign=rss?at_campaign=githubrss)![د سولې نوبل جایزې ګټونکې له څو میاشتې پټ ژوند وروسته ناڅاپه اوسلو کې راښکاره شوه](https://ichef.bbci.co.uk/ace/ws/240/cpsprodpb/728b/live/a8831a10-d64f-11f0-8e18-a1b229de0ac2.jpg)_AP ۱۴۰۴ لیندۍ ۲۱, جمعه ۸:۲۸:۲۴_د وینزویلا د اپوزیسیون مشرې ماریا کورینا ماچادو چې له میاشتو راهیسې پټه ده، بي‌بي‌سي ته ویلي "هغه خطرونه په سمه توګه" درک کوي، چې دې د سولې ‌نوبل جایزې تر لاسه کولو لپاره  ناروې ته د سفر بدل کې پر سر اخیستي.
ماچادو نیمه شپه اوسلو کې راڅرګنده شوه او د هوټل له برنډې یې خپلو ملاتړو ته لاسونه خورول.
دا له تېرې جنورۍ راهیسې لومړی ځل و چې هغه په عام محضر کې ولیدل شوه.
ماچادو دا پټ سفر داسې حال کې کړی، چې د وینزویلا حکومت یې پر سفرونو د بندیز په لګولو سره ګواښ کړی و، چې که نوموړې سفر وکړي،‌ نو فرارۍ به وګڼل شي.‌## [ولې اسلام‌پال د احمد شرع له حکومته ناراضه دي؟](https://www.bbc.com/pashto/articles/c74118de7j8o?at_medium=RSS&at_campaign=rss?at_campaign=githubrss)![ولې اسلام‌پال د احمد شرع له حکومته ناراضه دي؟](https://ichef.bbci.co.uk/ace/ws/240/cpsprodpb/8d14/live/f56cf6b0-d6e1-11f0-a892-01d657345866.jpg)_AP ۱۴۰۴ لیندۍ ۲۰, پينځنۍ ۲۳:۰۷:۳۰_احمد شرع له واک ته رسېدو یو کال وروسته، د لوېدیځ له لوري د یو عمل‌پال ملګري په توګه پېژندل کېږي، له نوموړي او سازمان یې د ترهګرو له نوملړونو لرې کولو نیولې تر دې چې هغه واشنګټن، پاریس او نورو پلازمېنو ته وربولي. خو اسلام‌پالي ورځ تر بلې پرې بدګومانېږي؛ اصلي شخړه د شریعت، د "داعش" ضد ټلوالې او د سُنیانو د راتلونکي رول په اړه ده.## [د ملګرو ملتونو رپوټ: وسله والو ډلو د طالبانو حکومت ته جدي خطر نه دی جوړ کړی](https://www.bbc.com/pashto/articles/clydz48zy42o?at_medium=RSS&at_campaign=rss?at_campaign=githubrss)![د ملګرو ملتونو رپوټ: وسله والو ډلو د طالبانو حکومت ته جدي خطر نه دی جوړ کړی](https://ichef.bbci.co.uk/ace/ws/240/cpsprodpb/fa59/live/6b27ba10-d6ac-11f0-8c06-f5d460985095.jpg)_AP ۱۴۰۴ لیندۍ ۲۰, پينځنۍ ۱۶:۱۱:۲۰_د ملګرو ملتونو په هغه رپوټ کې چې تېره ورځ د دې سازمان امنیت شورا ته وړاندې شو، راغلي چې د تېرې اګست میاشتې له لومړۍ نېټې بیا د اکتوبر تر ۳۱مې پورې دوی په افغانستان کې د خوندیتوب او امنیت په هکله یې د ۲۷۳۷ پېښو رپوټونه ثبت کړي، چې د پروسږ ۲۰۲۴ کال همدې مودې پرتله ۱۴ اعشاریه اووه سلنه زیاتوالی ښيي.
په رپوټ کې ویل شوي، د اکست میاشتې له لومړۍ نېټې بیا د اکتوبر میاشتې تر ۳۱مې پورې په افغانستان کې د طالبانو حکومت وسله والو مخالفو ډلو د هېواد پر خاوره د کنټرول په لړ کې د دوی پر وړاندې هېڅ پام وړ ګواښ نه دی رامنځته کړی.## [ "عالمانو شورا" پرېکړه: له افغانستانه بهر هېڅ افغان د "نظامي‌ فعالیت" جواز نه لري](https://www.bbc.com/pashto/articles/c4g57en76zno?at_medium=RSS&at_campaign=rss?at_campaign=githubrss)![ "عالمانو شورا" پرېکړه: له افغانستانه بهر هېڅ افغان د "نظامي‌ فعالیت" جواز نه لري](https://ichef.bbci.co.uk/ace/ws/240/cpsprodpb/ba89/live/59e40700-d5f7-11f0-9fb5-5f3a3703a365.jpg)_AP ۱۴۰۴ لیندۍ ۱۹, څلرنۍ ۱۸:۴۶:۳۷_په کابل کې سلګونه دیني عالمانو چې د افغانستان له بېلابېلو ولایتونو راټول شوي وو، په یوه پرېکړه لیک کې ویلي چې "هېڅ افغان" اجازه نه لري چې له افغانستانه بهر جګړو کې برخه واخلي.
دې ناسته ته چې د طالبانو حکومت په نوښت جوړه شوې وه، د طالبانو حکومت د سترې محکمې مشر مولوي عبدالحکیم حقاني، د امربالمعروف وزیر محمد خالد حنفي او د لوړو زدکړو وزیر ندا محمد ندیم په ګډون ځینې نور لوړ پوړي طالب چارواکي هم ورغلي وو.‌