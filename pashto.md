# BBC News Pashto## [په اسټرالیا کې پر یهودانو برید کوونکی نوید اکرم د ۱۵ کسانو په وژلو تورن شو](https://www.bbc.com/pashto/articles/c4g4rrp3rxxo?at_medium=RSS&at_campaign=rss?at_campaign=githubrss)![په اسټرالیا کې پر یهودانو برید کوونکی نوید اکرم د ۱۵ کسانو په وژلو تورن شو](https://ichef.bbci.co.uk/ace/ws/240/cpsprodpb/00d4/live/80026650-db21-11f0-aae2-2191c0e48a3b.jpg)_AP ۱۴۰۴ لیندۍ ۲۶, څلرنۍ ۸:۲۷:۰۷_د اسټرالیا پولیس وايي چې د سیډني په بونډای سمندرغاړه کې پر خلکو ډزې کوونکی نوید اکرم د ۱۵ وژنو او د یوه ترهګریز عمل په ګډون په ټولټال ۵۹ جرمونو تورن شوی دی.
د ساجد اکرم په نوم ۵۰ کلن دویم بریدګر چې د ده پلار و، له پولیسو سره د ډزو په تبادله کې د برید په ورځ ووژل شو خو په خپله نوید اکرم په ټپي حال کې ژوندی پاتې شو.
په دغه برید کې ۱۵ تنه ووژل شول، لسګونه نور ژوبل شول او په ترڅ کې یې په اسټرالیا کې هغه یهودان په نښه شول چې د 'حنوکا' په نوم د مذهبي مراسمو نمانځنې ته ورټول وو.## [د بښنې نړیوال سازمان له ایران او پاکستانه د افغانانو په زوره ایستلو سملاسي درولو غوښتنه کړې](https://www.bbc.com/pashto/articles/c24685g6rnno?at_medium=RSS&at_campaign=rss?at_campaign=githubrss)![د بښنې نړیوال سازمان له ایران او پاکستانه د افغانانو په زوره ایستلو سملاسي درولو غوښتنه کړې](https://ichef.bbci.co.uk/ace/ws/240/cpsprodpb/c627/live/02e56350-daec-11f0-a8dc-93c15fe68710.jpg)_AP ۱۴۰۴ لیندۍ ۲۶, څلرنۍ ۲:۰۰:۳۰_د بښنې نړيوال سازمان له ايران او پاکستانه غوښتي چې په زوره د افغان کډوالو او پناغوښتونکو د ايستلو لړۍ سملاسي ودروي. د ملګرو ملتونو وروستۍ شمېرې ښيي چې يوازې سږ کال له دغو دواړو هېوادونو له ۲.۶ ميليونه زيات افغانان په زور او غيرقانوني ډول افغانستان ته استول شوي دي. د دغو ايستل شویو کډوالو شاوخوا ۶۰ سلنه يې ښځې او ماشومان دي. شمېرې ښيي چې زرګونه نور افغانان له ترکيې او تاجکستان څخه هم ايستل شوي دي.## [ د سرطان له ناروغانو سره د مرستې په پلمه د میلیونونو ډالرو درغلۍ](https://www.bbc.com/pashto/articles/cz94ql7lxdgo?at_medium=RSS&at_campaign=rss?at_campaign=githubrss)![ د سرطان له ناروغانو سره د مرستې په پلمه د میلیونونو ډالرو درغلۍ](https://ichef.bbci.co.uk/ace/ws/240/cpsprodpb/0b73/live/a6481a60-d6a0-11f0-9fb5-5f3a3703a365.jpg)_AP ۱۴۰۴ لیندۍ ۲۶, څلرنۍ ۰:۵۵:۰۶_د بي‌بي‌سي څېړنو موندلې ده چې د سرطان ناروغ ماشومانو د درملنې په نوم ډېرې پیسې راټولې شوې، خو هغوی له دې پیسو هېڅ هم نه دي ترلاسه کړي. بي بي سي وموندله، د نړۍ په بېلابېلو سیمو کې د ناروغو یا مړینې ته نژدې ماشومانو ناهیلي والدین د انلاین جعلي بسپنې کمپاینونو له لارې غولول کېږي. خلک دغو کمپاینونو ته په دې باور پیسې ورکوي چې ګنې دا د ژوند ژغورونکې درملنې لپاره دي.## [د لومړي ځل لپاره پر بایسکل د نړۍ پر سفر وتلي سړي څه ولیدل؟](https://www.bbc.com/pashto/articles/cde6405ezylo?at_medium=RSS&at_campaign=rss?at_campaign=githubrss)![د لومړي ځل لپاره پر بایسکل د نړۍ پر سفر وتلي سړي څه ولیدل؟](https://ichef.bbci.co.uk/ace/ws/240/cpsprodpb/978d/live/a3bf0cf0-c957-11f0-b163-d7d455ce68d3.jpg)_AP ۱۴۰۴ لیندۍ ۲۶, څلرنۍ ۰:۱۶:۱۹_کله چې د فرانسوي لیکوال جولس ورنس مشهور ناول (په ۸۰ ورځو کې تر نړۍ چاپېر) چاپ شو نو تر خپرېدو یوه لسیزه وروسته یې د توماس سټيونز په نوم یوه انګرېز ګرځندوی هوډ وکړ چې پر غونډه نړۍ به راګرځي.
که څه هم د ښاغلي ورنس په ناول کې سېلانی په اورګاډي او کښتۍ کې د نړۍ پر سفر وتلی و خو توماس پرېکړه وکړه چې پر بایسکل به د نړۍ چکر وهي.## [طالبانو حکومت د یوې ښځې په ګډون څلور تنه په دُرو وهلي](https://www.bbc.com/pashto/articles/cwyvx2qg9g1o?at_medium=RSS&at_campaign=rss?at_campaign=githubrss)![طالبانو حکومت د یوې ښځې په ګډون څلور تنه په دُرو وهلي](https://ichef.bbci.co.uk/ace/ws/240/cpsprodpb/5188/live/71e878c0-da68-11f0-aae2-2191c0e48a3b.jpg)_AP ۱۴۰۴ لیندۍ ۲۵, درېنۍ ۱۰:۵۰:۴۷_د طالبانو حکومت ستره محکمه وايي، غزني ولایت کې دوو کسانو ته په عام محضر کې تعزیري سزا ورکړل شوه.
دغې محکمې په یوه خبرپاڼه کې ویلي، د غزني ولایت ښاري ابتدائیه او د اندړو ولسوالۍ ابتدائیه محکمو "په لواطت او زنا تورنو دوو تنو ته په عام محضر کې تعزیري سزا ورکړه".## [د طالبانو حکومت د تهران غونډې په اړه څه وایي؟](https://www.bbc.com/pashto/articles/clydmm8vn50o?at_medium=RSS&at_campaign=rss?at_campaign=githubrss)![د طالبانو حکومت د تهران غونډې په اړه څه وایي؟](https://ichef.bbci.co.uk/ace/ws/240/cpsprodpb/105e/live/9d160ec0-da51-11f0-aae2-2191c0e48a3b.jpg)_AP ۱۴۰۴ لیندۍ ۲۵, درېنۍ ۷:۳۴:۲۶_په افغانستان کې د طالبانو حکومت د بهرنیو چارو وزارت په تهران کې د افغانستان په اړه د سیمې هېوادونو د اعلامیې هر کلی کړی او وايي غواړي "له هر هېواد سره ستونزې د خبرو له لارې حل کړي."
په ایران کې د یکشنبې ورځې غونډې په اعلامیه کې له کابل او اسلام اباد غوښتل شوي و چې دواړه هېوادونه دې د خبرو مېز ته ستانه شي او خپلې ستونزې دې له ديپلوماتیکو لارو حل کړي.## [افغانستان کې د لوږې بحران ](https://www.bbc.com/pashto/articles/ce86w5493wno?at_medium=RSS&at_campaign=rss?at_campaign=githubrss)![افغانستان کې د لوږې بحران ](https://ichef.bbci.co.uk/ace/ws/240/cpsprodpb/9c98/live/9e2d9a70-da6b-11f0-a8dc-93c15fe68710.jpg)_AP ۱۴۰۴ لیندۍ ۲۵, درېنۍ ۰:۵۶:۵۸_د خوړو نړیوال پروګرام (ډبلیو ایف پي) په خپل وروستي راپور کې چې په ډسمبر میاشت کې خپرېږي، خبرداری ورکړی چې افغانستان د ژمي په رارسېدو سره په لسیزو کې د لوږې له ژورو بحرانونو څخه یو ته ننوځي.
دغه نړیواله اداره وايي، په داسې حال کې چې ۱۷.۴ میلیونه خلک، چې د افغانستان نږدې نیمایي نفوس حسابېږي، له سختې لوږې سره مخامخ دي، دوی (ډبلیو ایف پي) د اړتیا وړ بودیجې یوازې ۱۲ سلنه ترلاسه کړې او توانېدلي چې په وروستیو میاشتو کې یوازې د اړمنو خلکو یوې برخې ته خواړه چمتو کړي.## [مرګونې نسخې: افغانستان د جعلي درملو په لومه کې](https://www.bbc.com/pashto/articles/cx2543vw8qgo?at_medium=RSS&at_campaign=rss?at_campaign=githubrss)![مرګونې نسخې: افغانستان د جعلي درملو په لومه کې](https://ichef.bbci.co.uk/ace/ws/240/cpsprodpb/386c/live/d922eea0-d6e7-11f0-9fb5-5f3a3703a365.jpg)_AP ۱۴۰۴ لیندۍ ۲۵, درېنۍ ۰:۰۳:۵۵_د بي بي سي یوې پلټنې ښودلې چې د افغانستان په بازارونو کې د جعلي او بې کیفیتو درملو پېر او پلور په پراخه کچه روانه ده او دغه نامعیاري درمل د عادي ناروغیو د پېچلتیا او ان د مړینو لامل شوي. بي بي سي د دغې پلټنې په ترڅ کې داسې کورنیو سره خبرې کړې چې ادعا کوي عزیزان یې د جعلي درملو له امه په عادي او درملنې وړ ناروغیو مړه شوي دي.## [نړیوال بانک: د افغانستان اقتصاد د ودې په حال کې دی](https://www.bbc.com/pashto/articles/cy47qe310k8o?at_medium=RSS&at_campaign=rss?at_campaign=githubrss)![نړیوال بانک: د افغانستان اقتصاد د ودې په حال کې دی](https://ichef.bbci.co.uk/ace/ws/240/cpsprodpb/c870/live/d5701b40-d915-11f0-b67b-690eb873de1b.jpg)_AP ۱۴۰۴ لیندۍ ۲۴, دونۍ ۰:۰۷:۲۱_نړیوال بانک په خپل تازه راپور کې چې "د افغانستان د پراختیا تازه معلومات" نومېږي، اعلان کړی چې د افغانستان اقتصاد د دوهم پرله‌پسې کال لپاره د ودې په حال کې دی.
د دې بنسټ په وینا، دا وده د "ټیټ انفلاسیون او د عوایدو د زیاتوالي" له امله ده. خو راپور ټینګار کوي چې "د نفوس چټک زیاتوالی، د سوداګرۍ د کسر پراخېدل او دوامداره بې‌وزلي" لا هم د افغانستان پر اقتصادي راتلونکې فشار راولي.