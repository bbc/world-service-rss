# BBC News Pashto## [عراق کې چارواکي وايي، یوه سوداګریز مرکز کې د اورلګېدنې له کبله ۶۰ کسان وژل شوي](https://www.bbc.com/pashto/articles/c39zekxdxlgo?at_campaign=githubrss)![عراق کې چارواکي وايي، یوه سوداګریز مرکز کې د اورلګېدنې له کبله ۶۰ کسان وژل شوي](https://ichef.bbci.co.uk/ace/ws/240/cpsprodpb/94a9/live/ced4fda0-62f5-11f0-b1b9-2b94c1f6d9f3.jpg)_AP ۱۴۰۴ چنگاښ ۲۶, پينځنۍ ۱۰:۱۶:۰۳_د عراق په الکوت ښار کې چارواکي وايي، په یوه سوداګریز مرکز کې د اورلګېدنې له کبله لږترلږه ۶۰ کسان وژل شوي دي. په دغه سوداګریز مرکز کې د چارشنبې پر شپه اور ولګېد، چې ویل کېږي، پینځه ورځې مخکې پرانیستل شوی او پر پنجشنبه ایله دا اور کابو شوی دی.## [پاکستان: د سېلابونو له کبله ۲۴ ساعتونو کې ۶۳ کسان مړه شوي، 'د پوځي چورلکو په مرسته د ایسارو کسانو ژغورنې هڅې روانې دي'](https://www.bbc.com/pashto/articles/ckg347gdmyjo?at_campaign=githubrss)![پاکستان: د سېلابونو له کبله ۲۴ ساعتونو کې ۶۳ کسان مړه شوي، 'د پوځي چورلکو په مرسته د ایسارو کسانو ژغورنې هڅې روانې دي'](https://ichef.bbci.co.uk/ace/ws/240/cpsprodpb/de3d/live/a0d48010-62e1-11f0-83d2-4f671b8c1523.jpg)_AP ۱۴۰۴ چنگاښ ۲۶, پينځنۍ ۷:۴۵:۵۷_پاکستان کې د طبیعي پېښو په ترڅ کې د بېړنیو مرستو ادارې پي ډي ایم اې مسوولین وايي، پنجاب ایالت کې له ګڼو بارانونو وروسته سېلابونه راوتلي، چې له کبله یې تېرو ۲۴ ساعتونو کې ۶۳ کسان مړه شوي او ۲۹۰ کسان ټپيان شوي دي.
د دې ادارې یو ویاند وايي، د روان کال پشه کال یا مون سون موسم کې تر اوسه پنجاب کې ۱۰۳ کسان مړه شوي او څه کم څلور سوه کسان ټپیان شوي او ۱۲۸ ودانیو ته زیان اوښتی.## [ایا روغتیایي څښاک مو د غاښونو د خوړل کېدو لامل کېدای شي؟](https://www.bbc.com/pashto/articles/c4gdy1jn5m4o?at_campaign=githubrss)![ایا روغتیایي څښاک مو د غاښونو د خوړل کېدو لامل کېدای شي؟](https://ichef.bbci.co.uk/ace/ws/240/cpsprodpb/1216/live/dab58e20-62cb-11f0-83d2-4f671b8c1523.jpg)_AP ۱۴۰۴ چنگاښ ۲۶, پينځنۍ ۵:۳۲:۲۶_کېدای شي د مېوې د خوږو اوبو یا د مالټې د جوس یوه لويه پیاله د ګاز لرونکو مشروباتو لپاره یو روغتیایي بدیل ښکاري، خو څېړونکو خبرداری ورکړی چې دا "روغتیایي" انتخابونه ښايي تر هغه ډېر زیان‌رسوونکي وي څومره چې موږ فکر کوو.## [الشرع: موږ دوه غوراوي لرو، چې یو یې له اسرائیل سره ښکاره جګړه ده](https://www.bbc.com/pashto/articles/c9dg2672j19o?at_campaign=githubrss)![الشرع: موږ دوه غوراوي لرو، چې یو یې له اسرائیل سره ښکاره جګړه ده](https://ichef.bbci.co.uk/ace/ws/240/cpsprodpb/29c3/live/7b964bf0-62b7-11f0-83d2-4f671b8c1523.png)_AP ۱۴۰۴ چنگاښ ۲۶, پينځنۍ ۲:۴۸:۲۵_پر دمشق د اسرائیل له برید وروسته د سوریې د انتقالي حکومت مشر احمد الشرع ویلي،‌ له جګړې وېره نه لري، بلکې دوه غوراوي لري: دا چې له اسرائیلو سره ښکاره جګړه پیل کړي یا دا چې دروز مشران او مخور له خپل سوچ او سول نه کار واخلي او خپلې ملي ګټې په پام کې ونیسي.
نوموړي ویلي، د سوریې د تجزیې د هېڅ هڅې اجازه به ورنه کړي او "زموږ ملت د هر ډول ګواښ په حالت کې د خپل کرامت ساتلو لپاره جګړې ته چمتو دی".## [د بریتانیا دفاع وزیر 'نه شي ویلای' چې بريتانیا کې د افغانانو معلوماتو له افشا کېدو وروسته به څوک وژل شوي وي](https://www.bbc.com/pashto/articles/cx2nw001wwyo?at_campaign=githubrss)![د بریتانیا دفاع وزیر 'نه شي ویلای' چې بريتانیا کې د افغانانو معلوماتو له افشا کېدو وروسته به څوک وژل شوي وي](https://ichef.bbci.co.uk/ace/ws/240/cpsprodpb/f420/live/b151e0c0-6234-11f0-b1b9-2b94c1f6d9f3.jpg)_AP ۱۴۰۴ چنگاښ ۲۵, څلرنۍ ۱۲:۰۸:۵۲_د برېتانیا دفاع وزیر جان هیلې وايي، دی "په ډاډ سره نه شي ویلای" چې په افغانستان کې د برېتانوي ځواکونو همکارو افغانانو اړوند معلوماتو د افشا کېدو له امله څوک وژل شوي که نه.
خو ښاغلي هیلې بي بي سي ته وویل، دا "دا ډېره شونې نه برېښي" چې یوازې په نوملړ کې د نوم شتون دې اوسمهال چاته د طالبانو لخوا د په نښه کېدو ګواښ زیات کړي.## [د پټې تخلیې پلان له مخې څومره افغانان بریتانیا ته رسېدلي دي؟](https://www.bbc.com/pashto/articles/c78nq886jewo?at_campaign=githubrss)![د پټې تخلیې پلان له مخې څومره افغانان بریتانیا ته رسېدلي دي؟](https://ichef.bbci.co.uk/ace/ws/240/cpsprodpb/8dea/live/2018bdd0-6230-11f0-b1b9-2b94c1f6d9f3.jpg)_AP ۱۴۰۴ چنگاښ ۲۵, څلرنۍ ۱۰:۳۲:۴۸_د برېتانیا دفاع وزیر جان هیلي وايي، تر اوسه ۴۵۰۰ هغه افغانان برېتانیا ته رسېدلي او یا دغه هېواد ته پر لار دي، چې د معلوماتو افشا کېدو له پېښې وروسته یې د افغانستان غبرګون تګلارې (اې ار ار) په نامه د تخلیې پلان چمتو شوی و.  د بریتانیا دفاع وزیر وايي، دغه پلان اوس تړل شوی، خو له هغو ۶۰۰ کسانو او د دوی له نژدې کورنیو سره به شوې ژمنه پوره شي، چې نومونه یې په پلان کې شامل دي او تر اوسه په افغانستان کې پاتې دي.## [د طالب مشرانو د نیولو له حکم وروسته، د نړیوالې جنایي محکمې راتلونکی ګام څه دی؟](https://www.bbc.com/pashto/articles/c4gdj08ry5jo?at_campaign=githubrss)![د طالب مشرانو د نیولو له حکم وروسته، د نړیوالې جنایي محکمې راتلونکی ګام څه دی؟](https://ichef.bbci.co.uk/ace/ws/240/cpsprodpb/4858/live/6fca2e40-5d85-11f0-a6b8-21ace6496903.jpg)_AP ۱۴۰۴ چنگاښ ۲۵, څلرنۍ ۹:۲۷:۴۷_د هالنډ په هاګ کې د جرمونو نړیوالې محکمې په افغانستان کې د طالبانو د حکومت د مشر هبت الله اخوندزاده او د سترې محکمې د مشر عبدالحکیم حقاني د نیولو امر صادر کړی دی.
 په دوی دواړو تور دی چې د "بشریت پر ضد جرمونه" یې کړي دي.