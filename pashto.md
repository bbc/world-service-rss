# BBC News Pashto## [میانمار او تایلنډ زلزله: مرستندویان وايي، تر ورانې شوې ودانۍ لاندې لږ تر لږه ۱۵ کسان لا هم ژوندي پاتې دي](https://www.bbc.com/pashto/articles/ckg8gwnwn3lo?at_campaign=githubrss)![میانمار او تایلنډ زلزله: مرستندویان وايي، تر ورانې شوې ودانۍ لاندې لږ تر لږه ۱۵ کسان لا هم ژوندي پاتې دي](https://ichef.bbci.co.uk/ace/standard/240/cpsprodpb/149a/live/b1dbc450-0c8c-11f0-b234-07dc7691c360.jpg)_AP ۱۴۰۴ وری ۹, اونۍ ۱۱:۱۶:۳۳_په میانمار (برما) او تایلنډ کې له پرونۍ زورورې زلزلې وروسته اوس داسې فکر کېږي، چې د بنکاک یوې ویجاړې شوې لوړپوړیزې ودانۍ لاندې لا هم ۱۵ کسان ژوندي پاتې دي. مرستندویان وايي، د دې ۱۰ پوړیزې ودانۍ تر خاورو-خځلو لاندې یې د ځینو کسانو ژوندي پاتې کېدو نښې-نښانې محسوس کړې دي او له ځینو ژوندي پاتې کسانو سره یې اړیکه هم ټینګه شوې ده.## [د تایلنډ او میانمار زلزله کې د وژل شویو شمېر له ۱۰۰۰ تنو اوښتی](https://www.bbc.com/pashto/articles/cevxv80zwdgo?at_campaign=githubrss)![د تایلنډ او میانمار زلزله کې د وژل شویو شمېر له ۱۰۰۰ تنو اوښتی](https://ichef.bbci.co.uk/ace/standard/240/cpsprodpb/4783/live/0bea17d0-0c60-11f0-ac9f-c37d6fd89579.jpg)_AP ۱۴۰۴ وری ۹, اونۍ ۵:۳۷:۳۷_تایلنډ او میانمار کې د جمعې ورځې زلزلو کې له ۱۰۰۰ ډېر کسان وژل شوي دي. د امریکا د جیولوجیکي سروې ادارې ویلي، دا زلزلې د رېښتر په کچه ۷ اعشاریه ۷ او ۶ اعشاریه ۴ درجې وې. د میانمار چارواکو د ۱۰۰۰ کسانو د مړینې او ۲۳۷۰ د ډېرو نور د ټپي کېدو خبر ورکړی. تایلنډ کې چارواکو ویلي هلته د یوې ودانۍ له راغورځېدو سره شاوخوا ۱۰۰ کاریګر ورک شوي.‌ د امریکا د جیولوجیکي سروې اداره په دې اړه چې په زلزله کې باید څه وکړو او څه ونه کړو، ځینې سپارښتنې لري## [پاکستان ته د ممنوع توکو او ټېکنالوژۍ د قاچاق تور: امریکا په خټه یو پاکستانی کاناډايي سړی نیولی](https://www.bbc.com/pashto/articles/cwygy2vqq5ko?at_campaign=githubrss)![پاکستان ته د ممنوع توکو او ټېکنالوژۍ د قاچاق تور: امریکا په خټه یو پاکستانی کاناډايي سړی نیولی](https://ichef.bbci.co.uk/ace/standard/240/cpsprodpb/460d/live/49dc7420-0c65-11f0-821e-dd9e4faeab5c.png)_AP ۱۴۰۴ وری ۹, اونۍ ۶:۲۰:۴۱_امریکا کې په خټه یو پاکستانی کاناډايی سړی په دې تور نیول شوی چې ګوندې د میلیونونو ډالرو په ارزښت امریکايي توکي او ټېکنالوژي یې د پاکستان له پوځي تجهیزاتو او وسلو له پروګرام سره تړلو کمپنیو ته قاچاق کړي دي.
د امریکا عدالیې وزارت په یوه اعلامیه کې ویلي چې نیول شوي شخص په دې توګه د امریکا د صادراتو د کنټرول له قانونه سر غړولی دی.## [ذهني‌ فشار مو پر بدن څه اغېزه کوي او څنګه یې په خپل ګټه اړولی شو؟](https://www.bbc.com/pashto/articles/cgm1me9yv22o?at_campaign=githubrss)![ذهني‌ فشار مو پر بدن څه اغېزه کوي او څنګه یې په خپل ګټه اړولی شو؟](https://ichef.bbci.co.uk/ace/standard/240/cpsprodpb/ed62/live/1331a3f0-0c51-11f0-ba12-8d27eb561761.jpg)_AP ۱۴۰۴ وری ۹, اونۍ ۴:۰۲:۲۰_ډېری لویان په پرله پسې ډول له سر دردۍ نیولې تر اضطراب پورې د ذهني فشار بېلابېلې نښې او بڼې تجربه کوي.
ځینې فشارونه ګټور زبادېدای شي خو اوږدمهاله فشارونه پر بدن ویجاړونکی اغېزې ښندي.
روغتیايي کارپوهان وايي اوږدمهاله ذهني فشارونه نېغ په نېغه د بېلابېلو رواني او فزیولوژیکي اختلالاتو د لامل برخه ګرځېدای شي، چې دا بیا رواني او فزیکي روغتیا ته زیان رسوي او د ژوند کیفیت کموي.
خو ځیني ذهني فشارونه د کنټرول وړ دي او د پرېشانۍ پر ځای د مقاومت پر سرچینې اوښتی شي.## [ولې غزه کې اوس د حماس ضد لاریونونه کېږي؟](https://www.bbc.com/pashto/articles/cpq2rqg21ero?at_campaign=githubrss)![ولې غزه کې اوس د حماس ضد لاریونونه کېږي؟](https://ichef.bbci.co.uk/ace/standard/240/cpsprodpb/6342/live/eb5a6a80-0bdb-11f0-ba12-8d27eb561761.jpg)_AP ۱۴۰۴ وری ۸, جمعه ۱۳:۵۴:۰۵_په غزه کې روانه اوونۍ سلګونه کسان د دې لپاره سړکونو ته راووتل چې د حماس او اسرائیلو ترمنځ د جګړې پای ته رسېدو او له حماس څخه د واک پرېښودلو غوښتنه وکړي.

دا لاریونونه د غزې د شمال په بیت‌الاهیا سیمه کې وشول او د ۲۰۲۳ کال اکتوبر میاشت کې له اسرائیل سره د جګړې له پیل راهیسې په غزې تراړه کې د حماس پر ضد تر ټولو لوی لاریونونه وو. دا لاریونونه له نږدې دوو میاشتو اوربند وروسته د اسرائیل لخوا غزه کې د پوځي عملیاتو د بېرته پیلېدو په تعقیب ترسره کېږي.## [د طالبانو له مشر سره امنیتي غونډه کې د سراج‌الدین حقاني ګډون: ایا "اختلافات" پای ته رسېدلي؟](https://www.bbc.com/pashto/articles/crrdr9q71y5o?at_campaign=githubrss)![د طالبانو له مشر سره امنیتي غونډه کې د سراج‌الدین حقاني ګډون: ایا "اختلافات" پای ته رسېدلي؟](https://ichef.bbci.co.uk/ace/standard/240/cpsprodpb/ac6d/live/e2d89c30-0b93-11f0-ba12-8d27eb561761.jpg)_AP ۱۴۰۴ وری ۸, جمعه ۴:۵۹:۰۳_په افغانستان کې د طالبانو حکومت ویاند وايي چې د دوی د امنیتي اورګانونو مشرانو په کندهار کې له مولوي هبت‌الله اخوندزاده سره لیدلي دي. ذبیح‌الله مجاهد ویلي محمد یعقوب مجاهد، سراج الدین حقاني او عبدالحق وثیق په دې لیدنه کې د امنیت په اړه راپور وړاندې کړ او دوی ته د اجرأتو او د کاري استقامتونو برخو کې لازم هدایات وشول. دا ظاهرا د سعودي او اماراتو له سفره تر راستنېدو او د امریکا لخوا د هغه پر سر د معلوماتو په تړاو د اېښودل شوې جايزه له لغوه کېدو وروسته له خپل مشر سره د سراج ‌الدین حقاني لومړنۍ لیدنه ده.## ['موږ د خپل کور بیارغاونې ته یوازې ښځینه کارګرې وګومارلې'](https://www.bbc.com/pashto/articles/c75729xz7wgo?at_campaign=githubrss)!['موږ د خپل کور بیارغاونې ته یوازې ښځینه کارګرې وګومارلې'](https://ichef.bbci.co.uk/ace/standard/240/cpsprodpb/c5c0/live/3662fcf0-0b0e-11f0-97d3-37df2b293ed1.jpg)_AP ۱۴۰۴ وری ۷, پينځنۍ ۲۲:۵۷:۱۶_په بریتانیا کې یوې جوړې د ودانیزو چارو په صنعت کې د جنسیتي مساوات په موخه د خپل کور بیارغاونې چارې د ښځو یوې ډلې ته سپارلې دي. 
د سوفولک سیمې اوسېدونکیو کات او فای فارسونز غواړي خپل پخوانی کور له سره ورغوي. دا جوړه خپله هم په ودانیزو چارو کې د کار مخینه لري او غواړي په دې صنعت کې ''د نارینه وو انحصار چاپېریال'' وننګوي. 
دوی په همدې موخه د ښځینه کارګرو کاري ډله ګومارلې ده.## [پر ۱۹ شرکتونو د امریکا بندیزونه د پاکستان اتومي او توغندیز پروګرام لپاره په څه معنی دي؟](https://www.bbc.com/pashto/articles/c36wgr5r833o?at_campaign=githubrss)![پر ۱۹ شرکتونو د امریکا بندیزونه د پاکستان اتومي او توغندیز پروګرام لپاره په څه معنی دي؟](https://ichef.bbci.co.uk/ace/standard/240/cpsprodpb/e604/live/4f6a21f0-0afb-11f0-94d4-6f954f5dcfa3.jpg)_AP ۱۴۰۴ وری ۷, پينځنۍ ۱۲:۲۴:۵۴_د امریکا حکومت سوداګرۍ وزارت د پاکستان، چین، متحدو عربي اماراتو په ګډون د اتو هېوادونو پر ۷۰ شرکتونو بندیزونه لګولي دي. دغه بندیزونه پر ۱۹ پاکستاني او ۴۲ چینايي شرکتونو لګول شوي دي. 
د بندیزونو په دې لړ کې د بریتانیا، ایران، فرانسې او سینیګال ځینې شرکتونو نومونه هم شامل دي. 
د بندیزونو دې ځانګړي نوملړ ته د (اینټیټي لیسټ) نوم ورکړل شوی او په دغه نوملړ کې د هغو شرکتونو نومونه شاملېږي، چې امریکايي چارواکي فکر کوي، د امریکا ملي امنیت، بهرنۍ پالیسي او یا د امریکا د ګټو پر ضد کار کوي.## [د امریکا کانګرس کې د 'پاکستان دیموکراسۍ لایحه': ایا عمران خان به ازاد یا پر عاصم منیر بندیز ولګول شي؟](https://www.bbc.com/pashto/articles/c3w1g78wne8o?at_campaign=githubrss)![د امریکا کانګرس کې د 'پاکستان دیموکراسۍ لایحه': ایا عمران خان به ازاد یا پر عاصم منیر بندیز ولګول شي؟](https://ichef.bbci.co.uk/ace/standard/240/cpsprodpb/9964/live/b64ddb80-0acb-11f0-94d4-6f954f5dcfa3.png)_AP ۱۴۰۴ وری ۷, پينځنۍ ۵:۳۶:۳۴_د امریکا کانګرس ته پاکستان کې د جمهوریت پر ځای کولو او د پخواني لومړي وزیر عمران خان د ازادولو اړوند لایحه وړاندې شوې ده. دې وړاندیز شوې لایحه کې امریکا ته د پاکستان د سیاسي او پوځي مشرتابه پر سفر بندیز ته هم ځای ورکړل شوی دی.
د "پاکستان دیموکراسۍ لایحه" د مارچ ۲۴مه د امریکا د کانګرس دوو غړو، جمهوریپال جو وېلسن او دیموکرات جیمز ورني پنیټا وړاندې کړې.
په دې لایحه کې وړاندیز شوی چې پر هغو بهرنیو اشخاصو باندې دې بندیز ولګول شي چې پاکستان کې د خپلو سیاسي‌ سیالانو په زنداني کولو او د هغوی خلاف په اقداماتو کې ښکېل دي.## [په خټه افغان فوټبالره نادیه ندیم وايي غواړم 'ساکر ایډ' کې په لوبېدو سره د محرومو ښځو استازولي وکړم](https://www.bbc.com/pashto/articles/cy9d7npv17eo?at_campaign=githubrss)![په خټه افغان فوټبالره نادیه ندیم وايي غواړم 'ساکر ایډ' کې په لوبېدو سره د محرومو ښځو استازولي وکړم](https://ichef.bbci.co.uk/ace/standard/240/cpsprodpb/a33f/live/7d540480-0ab2-11f0-97d3-37df2b293ed1.jpg)_AP ۱۴۰۴ وری ۷, پينځنۍ ۲:۲۶:۱۵_په افغانستان کې زېږېدلې فوټبالره نادیه ندیم وايي، غواړي سږکال په 'ساکر ایډ' خیریه لوبه کې په ګډون سره د هغو ښځو استازیتوب وکړي چې "غږ او لاسرسی نه لري".‌
نادیه تر هغې وروسته له خپلې مور او څلورو خویندو سره له افغانستانه اروپا ته تښتېدلې چې طالبانو یې پلار وژلی و. نوموړې هغه مهال ۱۱ کلنه وه.‌
هغې فوټبال د کډوالو په یوه کمپ کې پیل کړی و خو اوس د مانچستر سیټي‌ او د ډنمارک په ملي لوبډله کې د لوبېدو په ګډون ځلنده مسلکي مخینه لري.‌## [د طالبانو مشر د اختر په پیغام کې د یووالي پر ساتلو ټینګار کړی](https://www.bbc.com/pashto/articles/c4g0ny9knl7o?at_campaign=githubrss)![د طالبانو مشر د اختر په پیغام کې د یووالي پر ساتلو ټینګار کړی](https://ichef.bbci.co.uk/ace/standard/240/cpsprodpb/375c/live/b3ce0ed0-0b15-11f0-97d3-37df2b293ed1.jpg)_AP ۱۴۰۴ وری ۷, پينځنۍ ۱۵:۱۸:۱۱_د طالبانو مشر د کوچني اختر په مناسبت په یوه پیغام کې، "یووالی او اتحاد" د بریالیتوب راز بللی او زیاته یې کړې ده، چې افغانانو ډېر کلونه په مخالفت او جګړه کې تېر کړي او اوس یې وخت دی چې خپل یووالی پیاوړی کړي. هبت‌الله اخوندزاده پر افغانستان د طالبانو بیا ولکه "د یووالي او اتفاق لپاره ښه فرصت" بللی او له دې فرصت یې د ښې ګټې اخیستنې غوښتنه کړې ده.## [ګډ جومات او خپلمنځي ودونه: هغه کلی چې سني او شيعه پکې د يو بل ګاونډیتوب خوښوي](https://www.bbc.com/pashto/articles/cjev11we10wo?at_campaign=githubrss)![ګډ جومات او خپلمنځي ودونه: هغه کلی چې سني او شيعه پکې د يو بل ګاونډیتوب خوښوي](https://ichef.bbci.co.uk/ace/standard/240/cpsprodpb/c5f1/live/a35fe460-0011-11f0-a8b1-950887ddc6e5.png)_AP ۱۴۰۴ وری ۶, څلرنۍ ۲۲:۰۸:۴۱_په يو شمېر اسلامي هېوادونو کې د بېلابېلو مذهبي ډلو تر منځ تاوترېخوالی او شخړې په دې تېره څه موده کې لا ډېرې شوې دي. شام کې د اوسنۍ جګړې لوی لامل هم د فرقې پر اساس شخړې وې. د پاکستان بېلابېلو سيمو او په ځانګړې توګه کرمه ضلع کې هم د سني او شيعه ډلو تر منځه په دې وروستيو کې تاوترېخوالی خورا ډېر شوی دی، خو ورته وخت کې د خېبرپښتونخوا په مانسهره ضلع کې اوس هم يو داسې کلی شته چې د شيعه او سني ډلو ترمنځ د مينې او غوره ګاونډيتوب تارونه کلک دي او له یوه بل سره خواخوږي یې بې سارې بلل کېږي.## [امریکا منلې چې د سراج الدين حقاني په ګډون يې د طالبانو پر دريو مشرانو لګېدلې جايزې لرې کړې دي](https://www.bbc.com/pashto/articles/cy83lzez93ro?at_campaign=githubrss)![امریکا منلې چې د سراج الدين حقاني په ګډون يې د طالبانو پر دريو مشرانو لګېدلې جايزې لرې کړې دي](https://ichef.bbci.co.uk/ace/standard/240/cpsprodpb/1e89/live/4c3e0240-09dd-11f0-88b7-5556e7b55c5e.jpg)_AP ۱۴۰۴ وری ۶, څلرنۍ ۱:۰۴:۱۴_امریکا منلې چې په افغانستان کې يې د طالبانو د حکومت د کورنيو چارو چارسمبالي وزير سراج الدين حقاني په ګډون د حقاني شبکې د دريو مشرانو له سرونو د ميليونو ډالرو جايزې لرې کړې دي. دا يو مهم ګام بلل کېږي ځکه پر حقاني شبکې تور دی چې د امریکا تر مشرۍ لاندې د جګړې پر مهال يې په افغانستان کې ځینې تر ټولو مرګوني بريدونه ترسره کړي چې په هغو کې د امريکا او هند پر سفارتونو او د ناټو ځواکونو تر څنګ يو شمېر نور بريدونه شامل دي.## [د ټرمپ د ملي‌امنیت پر چارواکو نیوکې: یو خبریال یې پر حوثیانو د برید په تړاو د محرمو پیغامونو ګروپ‌ کې شامل کړی](https://www.bbc.com/pashto/articles/cvg57rv7rg8o?at_campaign=githubrss)![د ټرمپ د ملي‌امنیت پر چارواکو نیوکې: یو خبریال یې پر حوثیانو د برید په تړاو د محرمو پیغامونو ګروپ‌ کې شامل کړی](https://ichef.bbci.co.uk/ace/standard/240/cpsprodpb/d15d/live/634629c0-0958-11f0-88b7-5556e7b55c5e.jpg)_AP ۱۴۰۴ وری ۵, درېنۍ ۹:۰۸:۱۸_په امریکا کې د ډونلډ ټرمپ اداره تر هغې وروسته له سیاسي اړخه له نیوکو سره مخامخ شوې چې سپینې ماڼۍ تایید کړه چې یو خبریال په تېروتنې سره د یمن کې د حوثیانو خلاف د پوځي اقداماتو په تړاو د امریکا د ملي امنیت چارواکو د پيغامونو په یوه ګروپ کې شامل شوی دی. دغه راپور په امریکا کې د ګڼو ډیموکراټانو نیوکې او د ځینو جمهوريپالو اندېښنې راپورته کړې دي.## [په کابل کې د خلیلزاد "ښه ورځ"، د امریکا او طالبانو ترمنځ تعامل تکتیکي دی که ستراتیژیک؟](https://www.bbc.com/pashto/articles/c871vj3nr4zo?at_campaign=githubrss)![په کابل کې د خلیلزاد "ښه ورځ"، د امریکا او طالبانو ترمنځ تعامل تکتیکي دی که ستراتیژیک؟](https://ichef.bbci.co.uk/ace/standard/240/cpsprodpb/e68a/live/6da62650-07d1-11f0-88b7-5556e7b55c5e.jpg)_AP ۱۴۰۴ وری ۳, يونۍ ۱۱:۳۷:۴۸_د تېرې اوونۍ د پنجشنبې په ورځ (د کب ۲۹مه)، د کابل په هوايي ډګر کې یو طالب سرتېری، چې له دوربین پرته روسیې ګرینوف یې پر اوږه وه، د افغانستان لپاره د امریکا د پخواني ځانګړي استازي زلمي خلیلزاد او څو نورو امریکاییانو سره نژدې ودرېد، او په داسې حال کې یې چې د ملګرو پر شونډو موسکا وه، یو یادګاري عکس واخیست.

د طالبانو حکومت د بهرنیو چارو وزیر وویل، امریکایی وګړی یې "د بشر دوستانه دلایلو" او "د ښه نیت نښې په توګه" خوشې کړی دی، او د امریکا د بهرنیو چارو وزیر هم د هغه د خوشې کولو موافقه "مثبت او رغنده ګام" وباله.## [کابل ته له لوړپوړي امریکايي پلاوي سره د زلمي خليلزاد سفر: طالبانو امریکايی زنداني ازاد کړی](https://www.bbc.com/pashto/articles/cge1v0dz1g2o?at_campaign=githubrss)![کابل ته له لوړپوړي امریکايي پلاوي سره د زلمي خليلزاد سفر: طالبانو امریکايی زنداني ازاد کړی](https://ichef.bbci.co.uk/ace/standard/240/cpsprodpb/46ce/live/a0909b70-062a-11f0-97d3-37df2b293ed1.png)_AP ۱۴۰۴ وری ۱, جمعه ۱:۱۴:۳۷_د طالبانو د بهرنیو چارو وزارت یوه وینا پاڼه کې ویلي، د زندانیانو په چارو کې د امریکا د ولسمشر ډنلډ ټرمپ سلاکار اډم بولر، د افغانستان سولې لپاره د امریکا پخوانی استازی زلمی خلیلزاد او یو شمېر نور امریکايي استازي کابل ته رسېدلي او هلته یې د طالبانو حکومت د بهرنیو چارو له وزیر امیر خان متقي سره خبرې کړي.