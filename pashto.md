# BBC News Pashto## [پاکستان ادعا کړې چې د ټي ټي پي په ګډون نورې ترهګرې ډلې په افغانستان کې ځای لري](https://www.bbc.co.uk/pashto/live/c2lvpkellz2t?at_medium=RSS&at_campaign=rss?at_campaign=githubrss)![پاکستان ادعا کړې چې د ټي ټي پي په ګډون نورې ترهګرې ډلې په افغانستان کې ځای لري](https://ichef.bbci.co.uk/ace/standard/240/cpsprodpb/d312/live/5b8e6e90-d5ea-11f0-8c06-f5d460985095.jpg)__د افغانستان په اړه د ملګرو ملتونو د امنیت شورا غونډه ترسره شوه. په دې غونډه کې د امریکا استازې وایي، په افغانستان کې خلک د بشري‌ حقونو له نقض، بې وزلي، بې کاري، پراخو محدودیتونو او له نورو سختو ستونزو سره مخامخ دي. دا وایي، د طالبانو حکومت د خپلو پالیسو له کبله د دغه وضعیت مسوول دی. بلخوا بیا د پاکستان استازي ادعا کړې چې په افغانستان کې د ټي ټي پي په ګدون نورې ترهګرې ډلې ځای لر ي.  د طالبانو حکومت تر دې دمه دغې غونډې ته کوم غبرګون نه دی ښودلی.## [یوناما ته د مجاهد غبرګون: د افغانانو هغه "ټول حقونه خوندي دي چې اسلامي شریعت ورکړي دي"](https://www.bbc.com/pashto/articles/c74x037d42eo?at_medium=RSS&at_campaign=rss?at_campaign=githubrss)![یوناما ته د مجاهد غبرګون: د افغانانو هغه "ټول حقونه خوندي دي چې اسلامي شریعت ورکړي دي"](https://ichef.bbci.co.uk/ace/ws/240/cpsprodpb/0720/live/8739bce0-d5cf-11f0-9979-7d8394da3719.jpg)_AP ۱۴۰۴ لیندۍ ۱۹, څلرنۍ ۱۴:۰۳:۰۷_په افغانستان کې د طالبانو حکومت ویاند ذبیح الله مجاهد د یوناما د نننیو څرګندونو په غبرګون کې ویلي چې په افغانستان کې د خلکو هغه "ټول حقونه تامین دي چې اسلامي شریعت ورکړي دي". په افغانستان کې د ملګرو ملتونو سیاسي استازولي یوناما وايي چې بشري حقونه "اختیاري" نه بلکې اړین دي خو  لا هم "ګڼ افغانان، په ځانګړي ډول ښځينه ترې بې برخې دي".
یوناما په افغانستان کې د طالبانو پر حکومت غږ کړی چې له "نړیوالو مکلفیتونو" سره ځان برابر او د افغانانو د حقونو د خوندیتوب په برخه کې "کوټلي ګامونه" پورته کړي.## [ بشري حقونه: "زموږ د هرې ورځې اړتیا"](https://www.bbc.com/pashto/articles/cr5ze821yl7o?at_medium=RSS&at_campaign=rss?at_campaign=githubrss)![ بشري حقونه: "زموږ د هرې ورځې اړتیا"](https://ichef.bbci.co.uk/ace/ws/240/cpsprodpb/0f19/live/531583a0-d5d3-11f0-9fb5-5f3a3703a365.jpg)_AP ۱۴۰۴ لیندۍ ۱۹, څلرنۍ ۱۴:۴۸:۳۹_نن د ډسمبر لسمه د بشري حقونو نړیواله ورځ ده. دا ورځ د ۱۹۴۸ کال د ډسمبر پر لسمه د ملګرو ملتونو عمومي اسمبلۍ لخوا د بشري حقونو نړیوالې اعلامیې (UDHR) له تصویبېدو سره سمون لري چې د بشري تاریخ یوه له ډېرو مهمو لاسته راوړنو ګڼل کېږي.
دا اعلامیه د عدالت، ازادۍ، برابرۍ او انساني کرامت پر ژمنتیا ټینګار کوي. سږ کال دې ورځ ته "بشري حقونه؛ زموږ د هرې ورځې بنسټیزو اړتیاو" نوم ورکړل شوی دی.## [د طالبانو حکومت ځينو مخالفو څېرو د امنیت شورا په ملاتړ د 'هر اړخیزې سولې' لپاره د مذاکراتو غوښتنه کړې](https://www.bbc.com/pashto/articles/cx2eynn3wrxo?at_medium=RSS&at_campaign=rss?at_campaign=githubrss)![د طالبانو حکومت ځينو مخالفو څېرو د امنیت شورا په ملاتړ د 'هر اړخیزې سولې' لپاره د مذاکراتو غوښتنه کړې](https://ichef.bbci.co.uk/ace/ws/240/cpsprodpb/c467/live/67fb36f0-d567-11f0-8c06-f5d460985095.jpg)_AP ۱۴۰۴ لیندۍ ۱۹, څلرنۍ ۵:۰۸:۲۱_د طالبانو حکومت مخالفو سياسي څېرو د افغانستان د کړکېچ حل لپاره د ملګرو ملتونو امنيت شورا په ملاتړ د سولې د خبرو اترو غوښتنه کړې ده. د افغانستان د یو شمېر سیاسي مشرانو لکه عبدالرشيد دوستم، عطا محمد نور، محمد محقق، محمد یونس قانوني، سرور دانش، محمد حنيف اتمر، عمر داودزي، تادين خان اڅکزي، سيمين بارکزي، راحلې دوستم تر څنګ له هېواده بهر يو شمېر نورو سياسي څېرو په دې انلاین غونډه کې ګډون درلود.## [اسټراليا کې پر ماشومانو د ټولنيزو رسنيو بنديز: دا کار څومره شونی او ګټور دی؟](https://www.bbc.com/pashto/articles/cqxq3r29gg7o?at_medium=RSS&at_campaign=rss?at_campaign=githubrss)![اسټراليا کې پر ماشومانو د ټولنيزو رسنيو بنديز: دا کار څومره شونی او ګټور دی؟](https://ichef.bbci.co.uk/ace/ws/240/cpsprodpb/2bf7/live/75176520-d1a2-11f0-9fb5-5f3a3703a365.jpg)_AP ۱۴۰۴ لیندۍ ۱۹, څلرنۍ ۳:۲۴:۰۰_اسټراليا د چهارشنبې په ورځ (۱۰ ډسمبر) له ۱۶ کلونو کم عمره ځوانانو له خوا د ټولنيزو رسنيو په کارولو بنديز پلی کړ. اسټرالیا وايي که کوم پلټفارم لکه فېسبوک، يوټيوب، اېنستګرام، اېکس او نور له دغه امر سرغړونه وکړي ۳۳ ميليونه ډالر به جريمه کېږي. اسټراليا لومړنی هېواد شو چې پر سترو ټولنيزو شبکو یې دا ډول بنديز ولګاوه. حکومت وايي له دې کار یې موخه د ماشومانو خونديتوب دی.## [ څلور هراتي ځوانان چې د ځانګړو جامو اغوستلو له کبله نیول شوي وو بېرته خوشي کړل شوي دي](https://www.bbc.com/pashto/articles/cn5lqze900yo?at_medium=RSS&at_campaign=rss?at_campaign=githubrss)![ څلور هراتي ځوانان چې د ځانګړو جامو اغوستلو له کبله نیول شوي وو بېرته خوشي کړل شوي دي](https://ichef.bbci.co.uk/ace/ws/240/cpsprodpb/8499/live/bd4827f0-d420-11f0-a892-01d657345866.jpg)_AP ۱۴۰۴ لیندۍ ۱۹, څلرنۍ ۰:۰۶:۰۵_د طالبانو حکومت د دعوت او ارشاد، امر بالمعروف او نهی عن المنکر وزارت کارکوونکو د هرات په جبرئیل ښارګوټي کې هغه څلور ځوانان نیولي چې ویل کېږي په عام محضر کې یې د انګلیسي ټلویزیوني سیریال (پيکې بلائنډرز) کرکټرونو ته ورته کالي اغوستي وو. 
پر دې کسانو تور لګېدلی، چې د 'پردي کلتور' عامولو کې یې برخه اخیستې.## [ولې افغانستان "د امریکا ملي امنیت تګلاره" کې نه شته؟](https://www.bbc.com/pashto/articles/c9w7d05ke17o?at_medium=RSS&at_campaign=rss?at_campaign=githubrss)![ولې افغانستان "د امریکا ملي امنیت تګلاره" کې نه شته؟](https://ichef.bbci.co.uk/ace/ws/240/cpsprodpb/5f01/live/fbafa8e0-d454-11f0-9aed-598bbb04d197.jpg)_AP ۱۴۰۴ لیندۍ ۱۸, درېنۍ ۱۶:۴۸:۳۹_متحده ایالتونو دا اوونۍ "د امریکا ملي امنیت تګلاره" خپره کړه چې افغانستان نه دی پکې یاد شوی.
که څه هم د افغانستان په ګډون ځينې نور هېوادونه هم په دې سند کې نه دي ځای یا یاد شوي خو امریکا په دغه ملک کې د اوسنۍ زمانې "تر ټولو اوږده جګړه" درلوده او هلته یې سلګونه  میلیارده ډالر لګولي او د ۲۰۲۱ کال په اګست کې په یوه "ناوریني" حالت کې ترې ووتله. خو له هماغه راهیسې په افغانستان کې د طالبانو حکومت په تېرو څلورو کلونو کې تل د امریکايي سیاستوالو پر ژبه پاتې شوی دی.## [بريتانیا کې دوه تنکي افغان ځوانان د جنسي تېري په جرم محکوم شوي](https://www.bbc.com/pashto/articles/ce3w25934l7o?at_medium=RSS&at_campaign=rss?at_campaign=githubrss)![بريتانیا کې دوه تنکي افغان ځوانان د جنسي تېري په جرم محکوم شوي](https://ichef.bbci.co.uk/ace/ws/240/cpsprodpb/3e8d/live/2c567ec0-d49f-11f0-9fb5-5f3a3703a365.jpg)_AP ۱۴۰۴ لیندۍ ۱۸, درېنۍ ۱:۳۵:۴۴_په بريتانیا کې دوو تنکیو افغان ځوانانو ته پر یوې ۱۵ کلنۍ نجلۍ د جنسي تېري له کبله د بند سزا ورکړل شوې ده.
دغو دواړو ۱۷ کلنو هلکانو جان جهانزېب او اسرار نيازل د مې مياشتې لسمې نېټې تېري په تړاو اکټوبر کې د یوې اورېدنې پر مهال پر خپل جرم اعتراف کړی و.
د واروېک شاهي محکمه کې د سزا ټاکلو پر مهال قاضۍ سليويا ډي برټوډانو د بي بي سي په ګډون د رسنيو د غوښتنو له مخې د هلکانو د نومونو په ډاګه کولو بندیز لېرې کړ.## [ د طالبانو حکومت سږ کال څومره افغان اومه تېل پلورلي؟](https://www.bbc.com/pashto/articles/c1w9genyz8xo?at_medium=RSS&at_campaign=rss?at_campaign=githubrss)![ د طالبانو حکومت سږ کال څومره افغان اومه تېل پلورلي؟](https://ichef.bbci.co.uk/ace/ws/240/cpsprodpb/de45/live/6acf5410-d4ef-11f0-a892-01d657345866.jpg)_AP ۱۴۰۴ لیندۍ ۱۸, درېنۍ ۱۱:۰۹:۳۱_په افغانستان کې د طالبانو حکومت د کانونو او پترولیم وزارت وايي، د امو سیند حوزې له قشقرې سیمې ۱۸ زره ټنه استخراج شوي اومه تېل یې پلورلي دي.
دا تېل پرون (یکشنبه د ډسمبر ۷مه) داوطلبۍ ته وړاندې شوې او د تېلو د چاڼ برخه کې یوه فعال کورني شرکت پېرلې دي.
د دغو تېلو ټولیز ارزښت شاوخوا لس نیم میلیونه ډالر ښودل شوی.