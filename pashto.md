# BBC News Pashto## [روسیې د ټرمپ اټومي ګواښونو ته ځواب ویلی، امریکايی استازی مسکو ته ځي](https://www.bbc.com/pashto/articles/cy0q519xvr2o?at_medium=RSS&at_campaign=rss?at_campaign=githubrss)![روسیې د ټرمپ اټومي ګواښونو ته ځواب ویلی، امریکايی استازی مسکو ته ځي](https://ichef.bbci.co.uk/ace/ws/240/cpsprodpb/b391/live/ab281ae0-7150-11f0-af20-030418be2ca5.jpg)_AP ۱۴۰۴ زمری ۱۴, درېنۍ ۱:۰۰:۳۱_کرملېن د امریکا ولسمشر ډونلډ ټرمپ هغه څرګندونې کم ارزښته بللې چې د روسیې پر لور یې د دوو اټومي اوبتلونو د لېږد امر کړی و. مسکو ویلي د داسې موضوعاتو په اړه په لفظي شخړو کې ځان نه ښکېلوي. دا له تېرې جمعې وروسته د روسیې لومړنی رسمي غبرګون دی. د کرملېن ویاند دیمتري پېسکوف دا خبره رد کړه چې ګواکې وضعیت لا کړکېچن شوی، هغه وویل، امریکايي اوبتلونه خو هر وخت د تیارسۍ په حالت کې وي.## [بریتانیا د انساني قاچاق مخنیوي لپاره لسګونه ميليونه ډالر ځانګړي کړي](https://www.bbc.com/pashto/articles/cx290gdj0qqo?at_medium=RSS&at_campaign=rss?at_campaign=githubrss)![بریتانیا د انساني قاچاق مخنیوي لپاره لسګونه ميليونه ډالر ځانګړي کړي](https://ichef.bbci.co.uk/ace/ws/240/cpsprodpb/efed/live/06426480-7142-11f0-af20-030418be2ca5.jpg)_AP ۱۴۰۴ زمری ۱۳, دونۍ ۲۳:۳۷:۱۶_د کورنیو چارو وزارت د دغه هېواد په انګریز تنګي کې د ناقانونه انساني قاچاق د مخنیوي لپاره د ۱۰۰ میلیون پونډو اضافي بودیجه اعلان کړې ده.
دا پیسې به د یاد هېواد د ملي جرمونو ادارې د ۳۰۰ اضافي افسرانو او همدارنګه د نوې ټیکنالوژۍ او وسایلو لپاره ورکړل شي.## [د افغانستان او ازبکستان خصوصي سکتور د سوداګرۍ ۴۵هوکړې لاسلیک کړې](https://www.bbc.com/pashto/articles/c8x549kl9vqo?at_medium=RSS&at_campaign=rss?at_campaign=githubrss)![د افغانستان او ازبکستان خصوصي سکتور د سوداګرۍ ۴۵هوکړې لاسلیک کړې](https://ichef.bbci.co.uk/ace/ws/240/cpsprodpb/29e8/live/3fd4d1d0-7136-11f0-8dbd-f3d32ebd3327.jpg)_AP ۱۴۰۴ زمری ۱۳, دونۍ ۱۷:۴۴:۱۳_د افغانستان او ازبکستان د خصوصي سکتور ترمنځ ۴۵ سوداګریز هوکړه لیکونه لاسلیک شوي چې ټولیز ارزښت یې تر ۲۱ میلیون ډالرو رسېږي.

د سوداګرۍ او پانګونې خونې مرستیال یونس مومند بي بي سي ته وویل، دغه سوداګریز هوکړه لیکونه په بېلابېلو برخو کې شوي دي.

هغه وايي "دغه هوکړه لیکونه د خوراکي، ارایشي، طبي او نفتي موادو همدارنګه د موبل او فرنیچر په برخه کې شوي دي چې ټولیز ارزښت یې ۲۱ میلیونو ډالرو ته رسېږي."## [لسګونه کډوال د کښتۍ ډوبېدو پېښه کې مړه او لا درکه شوي ](https://www.bbc.com/pashto/articles/ce83v3j20m0o?at_medium=RSS&at_campaign=rss?at_campaign=githubrss)![لسګونه کډوال د کښتۍ ډوبېدو پېښه کې مړه او لا درکه شوي ](https://ichef.bbci.co.uk/ace/ws/240/cpsprodpb/cc61/live/db5fe710-70f1-11f0-af20-030418be2ca5.jpg)_AP ۱۴۰۴ زمری ۱۳, دونۍ ۱۲:۱۹:۵۷_يوه کښتۍ چې شاوخوا ۱۵۰ کډوال په کې سپاره وو، د يمن له ساحل سره څېرمه د خراب موسم له کبله ډوبه شوې چې له امله يې له ۷۶ کسانو خپل ژوند بایللی.
پېښه د يکشنبې په ورځ شوې ده.
د کډوالو نړيوالې ادارې د يمن مشر بي بي سي ته ويلي، پېښه د يمن جنوبي ولايت ابين په ساحلي سيمو کې شوې او تراوسه د ۷۶ تنو مړي موندل شوي دي.## [ سلګونو پخوانیو اسرائیلیو چارواکو له ډونلډ ټرمپه د غزې جګړې پای ته رسولو کې مرسته غوښتې](https://www.bbc.com/pashto/articles/cm21y8k0ey9o?at_medium=RSS&at_campaign=rss?at_campaign=githubrss)![ سلګونو پخوانیو اسرائیلیو چارواکو له ډونلډ ټرمپه د غزې جګړې پای ته رسولو کې مرسته غوښتې](https://ichef.bbci.co.uk/ace/ws/240/cpsprodpb/7090/live/460b3f70-7150-11f0-af20-030418be2ca5.jpg)_AP ۱۴۰۴ زمری ۱۳, دونۍ ۱۲:۱۶:۴۴_د اسرائیلو د استخباراتي ادارو د پخوانیو مشرانو په ګډون د شاوخوا ۶۰۰ متقاعدو امنیتي چارواکو ډلې په یوه لیک کې د امریکا له ولسمشر ډونالډ ټرمپ څخه غوښتي چې په غزه کې د جګړې سملاسي درولو لپاره پر اسرائیلو فشار راوړي.
دغو چارواکو په خپل لیک کې ویلي: "دا زموږ مسلکي قضاوت دی چې حماس نور اسرائیلو ته ستراتیژیک ګواښ نه دی."## [هند په برخلیک ټاکونکې لوبه کې انګلنډ ته ماته ورکړه او لوبلړۍ یې مساوي کړه](https://www.bbc.com/pashto/articles/crm4jdg133jo?at_medium=RSS&at_campaign=rss?at_campaign=githubrss)![هند په برخلیک ټاکونکې لوبه کې انګلنډ ته ماته ورکړه او لوبلړۍ یې مساوي کړه](https://ichef.bbci.co.uk/ace/ws/240/cpsprodpb/6540/live/48c5f7d0-713e-11f0-9861-eb745fcf4d83.jpg)_AP ۱۴۰۴ زمری ۱۳, دونۍ ۱۲:۲۳:۴۷_د هندوستان د کرېکټ ملي لوبډلې په یوه کمسارې ټېسټ لوبه کې انګلنډ ته  په شپږو منډو ماته ورکړه او له دې سره یې د پنځو ټېسټ لوبو لوبلړۍ دوه- دوه برابره کړه.## [د بشري حقونو ایرانۍ اداره: ایران د پنځو افغانانو په ګډون ۹۶ کسان په دار ځړولي دي](https://www.bbc.com/pashto/articles/clyv3d6n4x1o?at_medium=RSS&at_campaign=rss?at_campaign=githubrss)![د بشري حقونو ایرانۍ اداره: ایران د پنځو افغانانو په ګډون ۹۶ کسان په دار ځړولي دي](https://ichef.bbci.co.uk/ace/ws/240/cpsprodpb/c783/live/90b958c0-7125-11f0-8dbd-f3d32ebd3327.jpg)_AP ۱۴۰۴ زمری ۱۳, دونۍ ۱۱:۲۸:۱۱_د بشري حقونو اداره "هنه‌ګاو" وايي، ایران په تېره جولای میاشت کې د پنځو افغانانو په ګډون ۹۶ کسان په دار ځړولي. د دغې ادارې په خبره دا اعدامونه ټول د ایران په زندانونو کې شوي دي.
پر بشري حقونو د څار دغې ایرانۍ ادارې دا راپور سه شنبه د اګسټ پر دریېمه خپور کړی دی. راپور وايي، د اعدام شویو له ډلې یې د شپږو کسانو هویت لا هم نه دی  څرګند شوی.## [اسټرالیا کې د افغان ښځینه فوټبالرانو د غوراوي پړاو سیالۍ شوي](https://www.bbc.com/pashto/articles/cm21y9jzlmpo?at_medium=RSS&at_campaign=rss?at_campaign=githubrss)![اسټرالیا کې د افغان ښځینه فوټبالرانو د غوراوي پړاو سیالۍ شوي](https://ichef.bbci.co.uk/ace/ws/240/cpsprodpb/74af/live/e3b51110-707e-11f0-89ea-4d6f9851f623.jpg)_AP ۱۴۰۴ زمری ۱۲, يونۍ ۱۵:۳۶:۳۰_د رویټرز د راپور پر بنسټ د فوټبال نړیوال فدراسیون (فیفا) ویلې، د افغان کډوالو ښځینه لوبغاړو تېره میاشت د اسټرالیا په پلازمېنه سېډني کې د نړیوالو استعدادونو د غوراوي په درې پړاویزو سیالیو کې برخه واخیسته. راپور زیاتوي، د استعداد پېژندنې د دغو سیالیو په پای کې به سږکال د دوستانه نړیوالو لوبو لپاره ۲۳ کسیزه افغان ښځینه لوبډله جوړه شي.## [ایا تاجکستان هم غواړي افغانان وباسي؟](https://www.bbc.com/pashto/articles/c39z9v3rz71o?at_medium=RSS&at_campaign=rss?at_campaign=githubrss)![ایا تاجکستان هم غواړي افغانان وباسي؟](https://ichef.bbci.co.uk/ace/ws/240/cpsprodpb/a868/live/31f86760-710a-11f0-89ea-4d6f9851f623.jpg)_AP ۱۴۰۴ زمری ۱۳, دونۍ ۸:۰۹:۰۹_د تاجکستان د دولتي امنیت کمېټې د "یو شمېر افغان وګړو" ايستل تایید کړي دي.
دولتي خبري اژانس خاور د تاجک سرحدي ساتونکو د رسنیو مرکز  له قوله رپوټ ورکړی، ځینې بهرني وګړي په تاجکستان کې د استوګنې له قوانینو د سرغړونې او په غیرقانوني ډول دغه هېواد ته د ننوتلو په تور تورن شوي دي.