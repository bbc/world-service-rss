# BBC News Pashto## [ترکیه کې خبرې ټکنۍ شوې؛ دواړه پلاوي په څلورمه  ورځ بیا سره کېني](https://www.bbc.com/pashto/articles/cgr45845kyeo?at_medium=RSS&at_campaign=rss?at_campaign=githubrss)![ترکیه کې خبرې ټکنۍ شوې؛ دواړه پلاوي په څلورمه  ورځ بیا سره کېني](https://ichef.bbci.co.uk/ace/ws/240/cpsprodpb/1d65/live/11999b80-b3d9-11f0-aa13-0b0479f6f42a.jpg)_AP ۱۴۰۴ لړم ۶, درېنۍ ۸:۳۹:۲۴_په افغانستان کې د طالبانو په حکومت کې سرچینو بي‌بي‌سي ته تائید کړې چې د طالبانو حکومت او پاکستان ترمنځ د ترکیې په استانبول کې خبرې له "ستونزو سره مخ شوې" خو تمه لري چې نن سې‌شنبه بېرته پیل شي.‌
دغه خبرې د اکتوبر پر ۲۵مه پیل شوې دي او ټاکل شوې وه چې درې ورځې وروسته د یوې اعلامیې په خپرېدو پای ته ورسېږي خو تر اوسه کومې هوکړې ته نه دي رسېدلي.
یوې سرچینې بي‌بي‌سي ته وویل،‌ د بحث لانجمنه موضوع پاکستاني طالبان دي.## [د کرېکټ د پنځو یو ورځنیو لوبو لړۍ: بنګله‌دېش له افغانستانه لومړۍ لوبه وګټله](https://www.bbc.com/pashto/articles/c04grn7qp9ko?at_medium=RSS&at_campaign=rss?at_campaign=githubrss)![د کرېکټ د پنځو یو ورځنیو لوبو لړۍ: بنګله‌دېش له افغانستانه لومړۍ لوبه وګټله](https://ichef.bbci.co.uk/ace/ws/240/cpsprodpb/9b6e/live/8086bae0-b3f8-11f0-8a73-9546208e839e.jpg)_AP ۱۴۰۴ لړم ۶, درېنۍ ۱۲:۴۸:۳۳_د بنګله‌‌دېش تر ۱۹ کلنۍ د کم‌ عمره لوبغاړو د کرېکټ ملي لوبډلې له افغانستانه د پنځو یو ورځنیو لوبو لړۍ لومړۍ لوبه وګټله. دا لوبه کوربه بنګله‌‌دېش د 'ډي‌اېل‌اېس' فورمول له مخې د پنځو منډو په توپیر په خپله ګټه تمامه کړه.
د بنګله‌‌دېش په کوربتوب دا ۵۰ اووریزه لوبلړۍ نن سې‌ شنبه (اکتوبر ۲۸ / لړم ۶) پیل شوه. د نننۍ لوبې پچه د افغانستان د زلموټو یا تر ۱۹ کلنۍ د کم‌ عمره لوبغاړو د کرېکټ ملي لوبډلې وګټله او لوبډلمشر محبوب خان د توپ‌ وهنې پرېکړه وکړه.## [حماس وايي، د یوه بل یرغمل د مړي پاتې‌شوني یې هم اسرائيل ته سپارلي دي](https://www.bbc.com/pashto/articles/cm2lm3g8x84o?at_medium=RSS&at_campaign=rss?at_campaign=githubrss)![حماس وايي، د یوه بل یرغمل د مړي پاتې‌شوني یې هم اسرائيل ته سپارلي دي](https://ichef.bbci.co.uk/ace/ws/240/cpsprodpb/4494/live/02853760-b3db-11f0-aa13-0b0479f6f42a.jpg)_AP ۱۴۰۴ لړم ۶, درېنۍ ۸:۵۳:۳۲_اسرائيل ته د سره صلیب له لوري یو تابوت سپارل شوی چې حماس وايي، په غزه کې د یوه بل وژل شوي یرغمل د مړي پاتې‌شوني دي.
د اسرائيلو دفاعي ځواکونو یا (ای‌ډي‌اېف) ویلي چې سرتېرو یې دغه تابوت له غزې اسرائيل ته وړی او هلته به د عدلي طب معایناتو په ترڅ کې د جسد پېژندګلوي وشي.
که تایید شي چې دا پاتې‌شوني هم د یوه یرغمل دي نو له دې سره به د حماس له لوري اسرائيل ته د یرغملو د سپارل شوو مړو شمېر ۱۶ شي.## [۹۲ کلن ولسمشر به اووه کاله نور هم په واک کې وي](https://www.bbc.com/pashto/articles/cz91kd70qqno?at_medium=RSS&at_campaign=rss?at_campaign=githubrss)![۹۲ کلن ولسمشر به اووه کاله نور هم په واک کې وي](https://ichef.bbci.co.uk/ace/ws/240/cpsprodpb/c8a5/live/bd4d93f0-b357-11f0-821e-cdcb0a8cfa8e.jpg)_AP ۱۴۰۴ لړم ۶, درېنۍ ۱۳:۰۳:۳۵_له يوې سختې لانجمنې ټاکنيزې سيالۍ وروسته د نړۍ تر ټولو د پاخه عمر ولسمشر پاول بيا، په ۹۲ کلنۍ کې د اتم ځل لپاره د کمېرون ولسمشريزې ټاکنې وګټلې. که نوموړی د دغه هېواد له ګډوډ حالت څخه بريالی ووځي ښايي نژدې تر ۱۰۰ کلنۍ پورې به په واک کې پاتې شي. ښاغلی پاول په ۱۹۸۲ کې واک ته ورسېد او له هغه راهيسې د دغه هېواد د ولسمشر په توګه پاتې شوی دی.## [د غاړې اندازه د روغتیا په هکله څه نښې نښانې راښيي؟](https://www.bbc.com/pashto/articles/cvgveq2d75xo?at_medium=RSS&at_campaign=rss?at_campaign=githubrss)![د غاړې اندازه د روغتیا په هکله څه نښې نښانې راښيي؟](https://ichef.bbci.co.uk/ace/ws/240/cpsprodpb/6c5e/live/412fdf50-ab5d-11f0-b0f1-8b73bbc9408d.jpg)_AP ۱۴۰۴ لړم ۶, درېنۍ ۱۱:۴۰:۲۷_موږ معمولا ګورو که وزن مو زیاتېږي یا مو خېټه غټه شي او یا کالي تنګ محسوسوو، خو په بدن کې یوه بله برخه هم شته، چې زموږ د روغتیا په هکله نښې نښانې راکوي او دا غاړه ده.
که د انسان غاړه د معمول پرتله غټه یا نرۍ وي، دا د ځینو روغتیایي حالتو خبرداری کېدای شي.## [ولې مو ویښتان په کم عمر کې سپینېږي او څنګه یې بېرته تورولی شو؟](https://www.bbc.com/pashto/articles/cy5qw47q3ddo?at_medium=RSS&at_campaign=rss?at_campaign=githubrss)![ولې مو ویښتان په کم عمر کې سپینېږي او څنګه یې بېرته تورولی شو؟](https://ichef.bbci.co.uk/ace/ws/240/cpsprodpb/a939/live/c0e77520-ad18-11f0-ba75-093eca1ac29b.jpg)_AP ۱۴۰۴ لړم ۶, درېنۍ ۱۱:۴۰:۵۳_اشلي سوکرو لا ۱۴ کلنه وه چې د یوې ټولګیوالې یې په لیسه کې د سر یوه سپین ویښته ته ورپام شو. دغې پېښې کلونه کلونه د "څنګه ښکارېدو" په اړه د هغې لیدلوری بدل کړ.
اشلي وايي "ناڅاپه مې له خولې ووتل نه زه ایله لا ۱۴ کلنه یم،‌ ویښته مې نشي سپینېدای... په یاد مې دي‌ چې غرمه کور ته ولاړم،‌ ائینه مې را واخیسته او ومې کتل چې ډېر ویښتان مې سپین دي. ډېره شرمېدم."## [اسيا ته د ټرمپ سفر: د بریاو او احتمالي زیانونو په اړه د بي بي سي خبریالانو شننې](https://www.bbc.com/pashto/articles/c1e30j48dlgo?at_medium=RSS&at_campaign=rss?at_campaign=githubrss)![اسيا ته د ټرمپ سفر: د بریاو او احتمالي زیانونو په اړه د بي بي سي خبریالانو شننې](https://ichef.bbci.co.uk/ace/ws/240/cpsprodpb/221a/live/aaf6f740-b213-11f0-aa13-0b0479f6f42a.jpg)_AP ۱۴۰۴ لړم ۶, درېنۍ ۱۲:۱۶:۰۸_د امریکا ولسمشر ډونلډ ټرمپ د اسيا پر سفر وتلی او د ډېپلوماسۍ يوه بوخته اوونۍ يې په مخ کې ده. د دې سفر مهمه برخه له چينايي سيال شي جېنپنګ سره ليدنه ده. ويل کېږي د سوداګرۍ موضوع د دواړو مشرانو تر منځ د خبرو د اجنډا په سر کې ده. هغه برخه چې د دوو سترو اقتصاد لرونکو هېوادونو تر منځ په کې تاوتریخوالی يو ځل بيا په زياتېدو دی.## [ د طالبانو حکومت او پاکستان ترمنځ خبرو کې د ترکیې استخباراتي مشر ابراهیم قالن څوک دی؟](https://www.bbc.com/pashto/articles/czjp4rjmwwpo?at_medium=RSS&at_campaign=rss?at_campaign=githubrss)![ د طالبانو حکومت او پاکستان ترمنځ خبرو کې د ترکیې استخباراتي مشر ابراهیم قالن څوک دی؟](https://ichef.bbci.co.uk/ace/ws/240/cpsprodpb/90a6/live/ba77e4c0-b251-11f0-aa13-0b0479f6f42a.jpg)_AP ۱۴۰۴ لړم ۶, درېنۍ ۱۳:۰۶:۲۲_د روانې میاشتې په سر کې د پاکستان او افغانستان ترمنځ د ډیورنډ پر "فرضي" کرښه له نښتو وروسته، د دواړو هېوادونو ترمنځ د اکتوبر پر ۱۹مه نېټه په قطر کې خبرې وشوې چې له هغې وروسته یو تړون هم وشو. د دوحې د تړون له مخې، د دواړو هېوادونو د خبرو دویم پړاو له شنبې راهیسې د ترکیې په استانبول ښار کې روان دی.## [ایا پوهېدئ چې بدن کې مو د بي‌۱۲ویټامین کموالی د مړینې لامل کېدای شي؟ دغه خواړه مو خوړو کې شامل کړئ](https://www.bbc.com/pashto/articles/c1e36d4jv8wo?at_medium=RSS&at_campaign=rss?at_campaign=githubrss)![ایا پوهېدئ چې بدن کې مو د بي‌۱۲ویټامین کموالی د مړینې لامل کېدای شي؟ دغه خواړه مو خوړو کې شامل کړئ](https://ichef.bbci.co.uk/ace/ws/240/cpsprodpb/9a38/live/75752f70-b18b-11f0-aa13-0b0479f6f42a.png)_AP ۱۴۰۴ لړم ۵, دونۍ ۱۱:۲۳:۴۷_د ۲۰۲۵ کال مې میاشت کې، د زړه ناروغیو طب په نوم یوه اروپايي ژورنال هند کې د بي‌۱۲ویټامین (B-12) د کموالي په اړه یوه څېړنیزه مقاله خپره کړه.
دې څېړنه کې د بي‌۱۲ویټامین د کموالي په اړه د ګڼو نورو څېړنو معلومات هم شامل دي.
هغه ۲۰ څېړنې چې دې ارزونه کې شاملې وې ټولټال ۱۷ زره و ۷۵۰ ګډونوال یې درلودل. د څېړنې له مخې، ۵۱ سلنه  کسانو کې د بي‌۱۲ویټامین د کموالي نښې نښانې وموندل شوې. د دغه څېړنیز راپور له مخې، په ۶۵ سلنه هغو ګډونوالو کې هم د بي‌۱۲ ویټامین کموالی موجود و چې ګیاه خواره وو.