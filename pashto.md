# BBC News Pashto## [ د کولمبیا ولسمشر بي‌بي‌سي ته ویلي، هېواد یې د امریکا د پوځي اقدام ګواښ رښتینی ګڼي](https://www.bbc.com/pashto/articles/cy4gv2zmrkro?at_medium=RSS&at_campaign=rss?at_campaign=githubrss)![ د کولمبیا ولسمشر بي‌بي‌سي ته ویلي، هېواد یې د امریکا د پوځي اقدام ګواښ رښتینی ګڼي](https://ichef.bbci.co.uk/ace/ws/240/cpsprodpb/e06d/live/1d9eb490-ed42-11f0-b385-5f48925de19a.png)_AP ۱۴۰۴ مرغومی ۱۹, جمعه ۱۰:۱۴:۵۰_د کولمبیا ولسمشر ګوستاوو پېترو بي‌بي‌سي ته ویلي،‌ دی پر دې باور دی چې د امریکا له اړخه اوس د کولمبیا خلاف د پوځي اقدام "رښتینی ګواښ" موجود دی.‌
پېترو وايي، متحد ایالتونه له نورو هېوادونو سره د خپلې "امپراتورۍ" د برخې په توګه چلند کوي. هغه دا څرګندونې د ډونلډ‌ ټرمپ لخوا پر پوځي اقدام د کولمبیا له ګواښل کېدو وروسته کړې.
د کولمبیا ولسمشر وویل چې امریکا پر نړۍ له واک چلولو څخه "له نړۍ د جلا کېدو" له خطر سره مخامخ ده.## [د ایران پلازمېنې په ګډون یو شمېر ښارونو کې پراخې مظاهرې لیدل شوې دي](https://www.bbc.com/pashto/articles/cx20gxdlwzro?at_medium=RSS&at_campaign=rss?at_campaign=githubrss)![د ایران پلازمېنې په ګډون یو شمېر ښارونو کې پراخې مظاهرې لیدل شوې دي](https://ichef.bbci.co.uk/ace/ws/240/cpsprodpb/0173/live/b27562b0-ed1c-11f0-a422-4ba8a094a8fa.jpg)_AP ۱۴۰۴ مرغومی ۱۹, جمعه ۵:۴۸:۰۳_د ایران پلازمېنې تهران په ګډون د دې هېواد په بېلابېلو ښارونو کې پراخې مظاهرې روانې دي. دا مظاهرې چې د ایران اقتصادي بحران له کبله پیل شوې، په ۱۲ مه ورځ هم د دې هېواد په لارو، کوڅو کې روانې وې. 
د انټرنېټ څارنې ګروپ نېټ بلاکس وايي، د ټول هېواد په کچه انټرنېټي اړیکي پرې شوې دي. بي بي سي هڅه وکړه، چې یو شمېر ایراني خبري وېبپاڼو ته ورسېږي، خو داسې و نه شول او د یوې ستونزې پیغام ترلاسه کېده.## [ په یوه زېږنتون کې په لور د زوی د بدلولو قضیه څنګه افشا شوه؟](https://www.bbc.com/pashto/articles/crkrnx4d1pmo?at_medium=RSS&at_campaign=rss?at_campaign=githubrss)![ په یوه زېږنتون کې په لور د زوی د بدلولو قضیه څنګه افشا شوه؟](https://ichef.bbci.co.uk/ace/ws/240/cpsprodpb/2b6d/live/7b8ec7d0-eca1-11f0-b5f7-49f0357294ff.jpg)_AP ۱۴۰۴ مرغومی ۱۹, جمعه ۹:۱۰:۰۱_" د زېږنتون کارکوونکو زموږ د لومړي اولاد د زېږېدو خوښي په اندېښنو او شکنجې رابدله کړه"
دا د بلوچستان د کوټې یوه اوسېدونکي نظام الدین خبرې دي چې تازه د لومړي اولاد څښتن شوی دی.
هغه بي‌بي‌سي اردو ته ویلي، "زما زوی شوی و خو د ماشومانو د پاملرنې یوه خصوصي مرکز یا  د زېږنتون والاو هڅه کوله چې زما ماشوم ورک کړي او په بدل کې یې ماشومه راکړي."## [په بلوچستان کې د " سخت دریځو ډلو" اړوند د " لسګونو" کسانو د وژل کېدو ادعا](https://www.bbc.com/pashto/articles/clyg63p6381o?at_medium=RSS&at_campaign=rss?at_campaign=githubrss)![په بلوچستان کې د " سخت دریځو ډلو" اړوند د " لسګونو" کسانو د وژل کېدو ادعا](https://ichef.bbci.co.uk/ace/ws/240/cpsprodpb/5bec/live/394b4d20-ecd9-11f0-b385-5f48925de19a.jpg)_AP ۱۴۰۴ مرغومی ۱۹, جمعه ۱:۴۶:۳۴_بلوچستان کې د پاکستان حکومت امنیتي چارواکي وايي، د تېر کال په اوږدو کې یې داسې "۹۰ زره" عملیات کړي، چې د څارګرو ادارو د رپوټونو پر بنسټ شوي. 
د بلوچستان کورنیو چارو وزارت مرستیال سکرتر حمزه شفقات د پولیسو له یوه افسر (ډي ای جي) اعتزار ګورایه سره یوې ګډې خبري غونډې ته وینا کې ادعا وکړه، په دې عملیاتو کې د سخت دریځو تنظیمونو اړوند نژدې "۷۰۰ کسان وژل" شوي دي.## [د طالبانو حکومت وايي، سلګونه بې اسناده موټر یې نیولي دي](https://www.bbc.com/pashto/articles/cx2wgg8pd0go?at_medium=RSS&at_campaign=rss?at_campaign=githubrss)![د طالبانو حکومت وايي، سلګونه بې اسناده موټر یې نیولي دي](https://ichef.bbci.co.uk/ace/ws/240/cpsprodpb/0a56/live/57eda940-ec74-11f0-ba9c-c9d74e6fde06.jpg)_AP ۱۴۰۴ مرغومی ۱۸, پينځنۍ ۱۵:۱۷:۱۷_د طالبانو د حکومت د کورنیو چارو وزارت وایي، په کابل کې یې له ۱۳ زرو ډېر بې اسناده او د تورو ښیښو لرونکي موټر توقیف کړي دي.
د دې وزارت ویاند عبدالمتین قانع ملي ټلویزیون ته ویلي، دا وسایط د کابل د ترافيک او د عامه نظم پولیسو په همکارۍ د ښارګوټي پولیسو ته لېږدول شوي دي.
هغه زیاته کړې چې پولیسو ته لارښوونه شوې کابل ښار ته هغه ګاډي پرېنږدي چې د ولایتونو سټیکرونه لري.## [په افغانستان کې د پنبې حاصل ډېر شوی، خو بازار یې څنګه دی؟](https://www.bbc.com/pashto/articles/cp80lkl6888o?at_medium=RSS&at_campaign=rss?at_campaign=githubrss)![په افغانستان کې د پنبې حاصل ډېر شوی، خو بازار یې څنګه دی؟](https://ichef.bbci.co.uk/ace/ws/240/cpsprodpb/9dc3/live/115209f0-ecaa-11f0-a422-4ba8a094a8fa.jpg)_AP ۱۴۰۴ مرغومی ۱۸, پينځنۍ ۱۲:۵۴:۳۴_بي بي سي موندلې چې په ۲۰۲۴ کال کې په افغانستان کې د پنبې تولید له هغه د یو کال وړاندې پرتله دېرش سلنه ډېر شوی خو بیه یې څلوېښت سلنه کمه شوې.
وړم ۲۰۲۴ کال کې افغانستان د ۱۶۲ میلیونه ډالرو په ارزښت له ۱۷۰ زره ټنه ډېره پنبه صادره کړې په داسې حال کې چې په ۲۰۲۳ کال کې یې له ۱۵۳ زره ټنه پنبې صادرولو ۲۳۳ میلیونه ډالره عاید کړی و.## [ولې له پاکستانه د واده لپاره د مسلمانې شوې هندۍ ښځې د شړلو بهیر وځنډېد؟](https://www.bbc.com/pashto/articles/cew8xnd80k2o?at_medium=RSS&at_campaign=rss?at_campaign=githubrss)![ولې له پاکستانه د واده لپاره د مسلمانې شوې هندۍ ښځې د شړلو بهیر وځنډېد؟](https://ichef.bbci.co.uk/ace/ws/240/cpsprodpb/7f1b/live/42020700-ec85-11f0-a422-4ba8a094a8fa.jpg)_AP ۱۴۰۴ مرغومی ۱۸, پينځنۍ ۱۱:۴۳:۰۴_خپل هېواد ته بېرته د هغې هندۍ ښځې د ستنولو بهیر ځنډېدلی چې له یوه پاکستاني سره د واده لپاره دغه هېواد ته ورغلې او مسلمانه شوې ده.
د پاکستان حکومت غواړي چې د سربجیت کور په نوم دا مېرمن چې اوس یې اسلامي نوم (نور فاطمه)‌ دی، بېرته هند ته ولېږي. خو ځايي حکومتي چارواکي‌ وايي چې  د سفر په اسنادو کې د "نیمګړتیاو" له کبله یې د لېږلو پروسه ځنډېدلې ده.## [دهورندر؛ هغه فلم چې د عاید له پلوه 'په ریکارډ کچه کامیاب' بلل شوی](https://www.bbc.com/pashto/articles/cedwn3vxeq5o?at_medium=RSS&at_campaign=rss?at_campaign=githubrss)![دهورندر؛ هغه فلم چې د عاید له پلوه 'په ریکارډ کچه کامیاب' بلل شوی](https://ichef.bbci.co.uk/ace/ws/240/cpsprodpb/c5c0/live/933c16b0-ec21-11f0-b385-5f48925de19a.jpg)_AP ۱۴۰۴ مرغومی ۱۸, پينځنۍ ۵:۲۵:۱۳_په هند کې یشراج فلم شرکت وايي، هغه فلم چې د "دهورندر" تر سرلیک لاندې په دا وروستیو کې نندارې ته وړاندې شو، د هند فلمي نړۍ په تاریخ کې لومړنی فلم دی، چې په یوه ژبه کې ثبت شوی او تر اوسه یې تر ټولو ډېر عاید ترلاسه کړی دی.## [د افغانستان زعفران د لسم ځل لپاره د نړۍ تر ټولو غوره زعفران وپېژندل شول](https://www.bbc.com/pashto/articles/cgez70yl2z3o?at_medium=RSS&at_campaign=rss?at_campaign=githubrss)![د افغانستان زعفران د لسم ځل لپاره د نړۍ تر ټولو غوره زعفران وپېژندل شول](https://ichef.bbci.co.uk/ace/ws/240/cpsprodpb/dcc6/live/67068700-ebbe-11f0-bd96-599582c29749.jpg)_AP ۱۴۰۴ مرغومی ۱۷, څلرنۍ ۱۴:۲۸:۳۹_د هرات زعفران د لسم ځل لپاره د "خوند نړیوال انستیتیوت" له خوا د نړۍ تر ټولو غوره زعفران وپېژندل شول. هرات د افغانستان د زعفرانو د کرکېلې او کاروبار اصلي ځای دی او د راپورونو له مخې د افغانستان ۹۵ سلنه زعفران په همدې ولایت کې تولیدېږي.