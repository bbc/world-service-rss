# BBC News Pashto## [د ټرمپ له لوري د 'یواېس‌اېډ' تړل: افغانستان ته ځانګړي شوي زرګونه ټنه بسکوټ سوځول کېږي](https://www.bbc.com/pashto/articles/cx23vjnd4vgo?at_campaign=githubrss)![د ټرمپ له لوري د 'یواېس‌اېډ' تړل: افغانستان ته ځانګړي شوي زرګونه ټنه بسکوټ سوځول کېږي](https://ichef.bbci.co.uk/ace/ws/240/cpsprodpb/b431/live/b076e9a0-62ae-11f0-83d2-4f671b8c1523.jpg)_AP ۱۴۰۴ چنگاښ ۲۶, پينځنۍ ۱:۲۸:۳۸_د امریکا یوه لوړ پوړي چارواکي د چهارشنبې په ورځ ومنله چې د ولسمشر ډونلډ ټرمپ لخوا د امریکا د مرستندویه ادارې 'یواېس‌اېډ' تړل د وږو ماشومانو لپاره د نژدې ۵۰۰ ټنو بېړني خوراکي توکو د ضایع کېدو لامل شوی. له تاریختېرېدو وړاندې ددغو بسکوټو ارزښت ۷۹۳ زره ډالره ښودل شوی و. د دوو سرچینو په وینا، ضایع شوي بسکوټ به په متحده عربي اماراتو کې یا سوځول کېږي یا به د کثافاتو په ځای کې ښخېږي.## [پر دمشق د اسرائیل برید؛ سوریه وايي له سویداء یې د ځواکونو وتل پیل کړي](https://www.bbc.com/pashto/articles/c9dg2672j19o?at_campaign=githubrss)![پر دمشق د اسرائیل برید؛ سوریه وايي له سویداء یې د ځواکونو وتل پیل کړي](https://ichef.bbci.co.uk/ace/ws/240/cpsprodpb/5d09/live/dd2ec2c0-628f-11f0-b1b9-2b94c1f6d9f3.png)_AP ۱۴۰۴ چنگاښ ۲۵, څلرنۍ ۲۲:۰۱:۱۰_د اسرائیلو پوځ د چهارشنبې په ورځ په دمشق کې د سوریې د دفاع وزارت او د سوریې په سوېل کې پر حکومتي ځواکونو بریدونه وکړل، په داسې حال کې چې د سویداء په اکثریت مېشتي دروز ولایت کې مرګونې فرقه ییزې جګړې د څلورمې ورځې لپاره دوام وکړ. له یکشنبې راهیسې چې د دروز ملېشو او بدوین قبیلو ترمنځ نښتې پیل شوې، په سویداء کې له ۳۰۰ ډېر خلک وژل شوي دي.## ['دروز' موحدین څوک دي؟](https://www.bbc.com/pashto/articles/c51y07lv807o?at_campaign=githubrss)!['دروز' موحدین څوک دي؟](https://ichef.bbci.co.uk/ace/ws/240/cpsprodpb/1977/live/a1def480-4d3a-11ef-aebc-6de4d31bf5cd.jpg)_AP ۱۴۰۴ چنگاښ ۲۵, څلرنۍ ۲۲:۲۶:۳۰_دروز ځانونه "موحدین" ګڼي، یعنې د خدای په وحدانیت او یووالي ایمان لري او ځانونه "بنو معروف" بولي، ویل کېږي چې د دروز نوم (نشتکین درزي) ته ورګرځي، چې له دعوت نه منحرف شو او د خپل دعوت د خپرولو لپاره لبنان ته وتښتېد.

دروز په دې باور دي چې خدای یو دی او د کایناتو ابدي سمبالوونکی دی. داسې انګېرل کېږي چې دا فرقه په لسمه پېړۍ کې د فاطمیانو د واکمنۍ پرمهال له اسماعیلیه ډلې جلا شوې وه، خو ځینې څېړونکي دا یوه خپلواکه عقیده لرونکې ډله ګڼي.## [د بریتانیا دفاع وزیر 'نه شي ویلای' چې بريتانیا کې د افغانانو معلوماتو له افشا کېدو وروسته به څوک وژل شوي وي](https://www.bbc.com/pashto/articles/cx2nw001wwyo?at_campaign=githubrss)![د بریتانیا دفاع وزیر 'نه شي ویلای' چې بريتانیا کې د افغانانو معلوماتو له افشا کېدو وروسته به څوک وژل شوي وي](https://ichef.bbci.co.uk/ace/ws/240/cpsprodpb/f420/live/b151e0c0-6234-11f0-b1b9-2b94c1f6d9f3.jpg)_AP ۱۴۰۴ چنگاښ ۲۵, څلرنۍ ۱۲:۰۸:۵۲_د برېتانیا دفاع وزیر جان هیلې وايي، دی "په ډاډ سره نه شي ویلای" چې په افغانستان کې د برېتانوي ځواکونو همکارو افغانانو اړوند معلوماتو د افشا کېدو له امله څوک وژل شوي که نه.
خو ښاغلي هیلې بي بي سي ته وویل، دا "دا ډېره شونې نه برېښي" چې یوازې په نوملړ کې د نوم شتون دې اوسمهال چاته د طالبانو لخوا د په نښه کېدو ګواښ زیات کړي.## [د پټې تخلیې پلان له مخې څومره افغانان بریتانیا ته رسېدلي دي؟](https://www.bbc.com/pashto/articles/c78nq886jewo?at_campaign=githubrss)![د پټې تخلیې پلان له مخې څومره افغانان بریتانیا ته رسېدلي دي؟](https://ichef.bbci.co.uk/ace/ws/240/cpsprodpb/8dea/live/2018bdd0-6230-11f0-b1b9-2b94c1f6d9f3.jpg)_AP ۱۴۰۴ چنگاښ ۲۵, څلرنۍ ۱۰:۳۲:۴۸_د برېتانیا دفاع وزیر جان هیلي وايي، تر اوسه ۴۵۰۰ هغه افغانان برېتانیا ته رسېدلي او یا دغه هېواد ته پر لار دي، چې د معلوماتو افشا کېدو له پېښې وروسته یې د افغانستان غبرګون تګلارې (اې ار ار) په نامه د تخلیې پلان چمتو شوی و.  د بریتانیا دفاع وزیر وايي، دغه پلان اوس تړل شوی، خو له هغو ۶۰۰ کسانو او د دوی له نژدې کورنیو سره به شوې ژمنه پوره شي، چې نومونه یې په پلان کې شامل دي او تر اوسه په افغانستان کې پاتې دي.## [ایا د الوتکو غورځېدو پېښې ډېرې شوې دي؟](https://www.bbc.com/pashto/articles/c36x2g75d8ro?at_campaign=githubrss)![ایا د الوتکو غورځېدو پېښې ډېرې شوې دي؟](https://ichef.bbci.co.uk/ace/ws/240/cpsprodpb/3a0f/live/facdc140-617d-11f0-960d-e9f1088a89fe.jpg)_AP ۱۴۰۴ چنگاښ ۲۴, درېنۍ ۱۶:۲۴:۲۱_د څو الوتکو له لوېدو وروسته د ټولنیزو رسنیو ځینې کاروونکي داسې انګېري چې د هوایي سفرونو پېښې ډېرې شوي دي.
د ۲۰۲۴ کال د ډ‌یسمبر پر ۲۹مه، د 'جیجو ایر' هوايي شرکت  مسافر وړونکې الوتکه په سوېلي کوریا کې د ناستې پر مهال وغورځېده چې ۱۷۹ کسان په کې ووژل شول.
یوه میاشت وروسته، په واشنګټن ډي‌سي کې یوه پوځي چورلکه له مسافر وړونکې الوتکې سره ټکر شوه، چې ۶۷ کسان په کې ووژل شول.
د ۲۰۲۴ کال د ډ‌یسمبر په ۲۹مه، د 'جیجو ایر' هوايي شرکت  مسافر وړونکې الوتکه په سوېلي کوریا کې د ناستې پر مهال وغورځېده چې ۱۷۹ کسان په کې ووژل شول.
یوه میاشت وروسته، په واشنګټن ډي‌سي کې یوه پوځي چورلکه له مسافر وړونکې الوتکې سره ټکر شوه، چې ۶۷ کسان په کې ووژل شول.## [د امریکا او مکسیکو ترمنځ د اوبو د کمښت ترینګلتیا زیاتېږي](https://www.bbc.com/pashto/articles/cr4wpzk32z3o?at_campaign=githubrss)![د امریکا او مکسیکو ترمنځ د اوبو د کمښت ترینګلتیا زیاتېږي](https://ichef.bbci.co.uk/ace/ws/240/cpsprodpb/7599/live/19b1d200-60b0-11f0-a40e-a1af2950b220.jpg)_AP ۱۴۰۴ چنگاښ ۲۴, درېنۍ ۵:۲۱:۰۹_له ۳۰ پرلپسې میاشتو وچکالۍ وروسته، د مکسیکو د شمالي ایالت چيواوا د سان فرانسیسکو ډې کونچوز ښارګوټي اوسېدونکي د الهي مداخلې غوښتنې لپاره سره راټولېږي.
د ټورنټو جهيل په څنډو کې، د دغه ایالت د تر ټولو مهم لابوکویلا اوبو بند شاته یو پر اس سپور پادري بزګرانو او د هغوی کورنۍ ته د عبادت لارښوونه کوي.
د دوی تر پښو لاندې ډبرینه ځمکه یو وخت د جهیل د اوبو برخه وه.## [په تهران کې د یوه ۱۸ کلن افغان طاها رضايي بوږنوونکې وژنه](https://www.bbc.com/pashto/articles/cwyk2k4d192o?at_campaign=githubrss)![په تهران کې د یوه ۱۸ کلن افغان طاها رضايي بوږنوونکې وژنه](https://ichef.bbci.co.uk/ace/ws/240/cpsprodpb/40fb/live/29d495b0-60aa-11f0-ba44-5934558aeaa1.jpg)_AP ۱۴۰۴ چنگاښ ۲۴, درېنۍ ۲:۵۹:۱۷_۱۸ کلن افغان زلمی امیر طاها له خپل لوډر سره بڼ ته تللی و، خو څو ورځې وروسته یې د دماوند د ابسرد یوه باغ کې مړی وموندل شو. د دماوند ولسوالۍ د ځايي خبرونو د وېبپاڼې -ابسرد دماوند- د رپوټ له مخې، د دې ولسوالۍ امنیه قومندان مرتضی ملکي ویلي، پولیس چې د جرم د پېښېدو ځای ته لاړل، د وژل شوي مړی یې وموند، چې د ابسرد ښار په همند مرانک سیمه کې خښ کړل شوی و.