# BBC  News ગુજરાતી## [ચૅમ્પિયન્સ ટ્રૉફી : 25 વર્ષ પહેલાં યોજાયેલી એ ફાઇનલ જેમાં ન્યૂઝીલૅન્ડે ભારતને હરાવ્યું હતું](https://www.bbc.com/gujarati/articles/c981ny2w4x5o?at_campaign=githubrss)![ચૅમ્પિયન્સ ટ્રૉફી : 25 વર્ષ પહેલાં યોજાયેલી એ ફાઇનલ જેમાં ન્યૂઝીલૅન્ડે ભારતને હરાવ્યું હતું](https://ichef.bbci.co.uk/ace/standard/240/cpsprodpb/6c28/live/8185a990-fcb7-11ef-896e-d7e7fb1719a4.jpg)_રવિવાર, 9 માર્ચ, 2025 એ 7:37:27 AM વાગ્યે_15મી ઑક્ટોબર, 2000ના રોજ યોજાયેલી ફાઇનલ મૅચના રોમાંચક મુકાબલામાં ન્યૂઝીલૅન્ડે ભારતને ચાર વિકેટે હરાવીને ચૅમ્પિયન્સ ટ્રૉફી પર કબજો જમાવ્યો હતો. દુબઈમાં જ્યારે આજે ચૅમ્પિયન્સ ટ્રૉફી-2025ની ફાઇનલ મૅચમાં ભારતની ટીમ ન્યૂઝીલૅન્ડ સામે ટકરાઈ રહી છે ત્યારે ભારત પાસે 25 વર્ષ પહેલાંની હારનો બદલો લેવાની તક હશે.## [ચૅમ્પિયન્સ ટ્રૉફીની ફાઇનલમાં ભારત માટે એ કઈ પાંચ બાબતો છે જે છે ચિંતાનો વિષય](https://www.bbc.com/gujarati/articles/c62zq2v0yg4o?at_campaign=githubrss)![ચૅમ્પિયન્સ ટ્રૉફીની ફાઇનલમાં ભારત માટે એ કઈ પાંચ બાબતો છે જે છે ચિંતાનો વિષય](https://ichef.bbci.co.uk/ace/standard/240/cpsprodpb/7e75/live/0b220e90-fc96-11ef-9e61-71ee71f26eb1.png)_રવિવાર, 9 માર્ચ, 2025 એ 3:25:47 AM વાગ્યે_ચૅમ્પિયન્સ ટ્રૉફીમાં અત્યાર સુધી એક પણ મૅચ ન હારનારી ટીમ ઇન્ડિયાને ન્યૂઝીલૅન્ડની સામે ફાઇનલ જીતવા માટે પ્રબળ દાવેદાર માનવામાં આવે છે. બેટિંગ હોય કે બૉલિંગ. કૅપ્ટન રોહિત શર્મા પાસે તેમની ટીમમાં વિકલ્પોની કમી નથી. પરંતુ શું એમ માની શકાય કે ટીમ ઇન્ડિયા માટે કોઈ ચિંતાનો વિષય નથી? ક્રિકેટ મામલે કહેવાય છે કે તે અનિશ્ચિતતાનો ખેલ છે. ન્યૂઝીલૅન્ડ પોતાની શ્રેષ્ઠતા મારફતે ટીમ ઇન્ડિયાને ચોંકાવી શકે છે.## [ચૅમ્પિયન્સ ટ્રૉફી : રોહિત શર્માની કૅરિયર ધોનીના એક નિર્ણયથી કેવી રીતે બદલાઈ ગઈ?](https://www.bbc.com/gujarati/articles/c2erjv0pjygo?at_campaign=githubrss)![ચૅમ્પિયન્સ ટ્રૉફી : રોહિત શર્માની કૅરિયર ધોનીના એક નિર્ણયથી કેવી રીતે બદલાઈ ગઈ?](https://ichef.bbci.co.uk/ace/standard/240/cpsprodpb/d1f9/live/2e894650-fca0-11ef-9e61-71ee71f26eb1.png)_રવિવાર, 9 માર્ચ, 2025 એ 6:25:07 AM વાગ્યે_રોહિત શર્માએ 2013માં ભારત માટે ઓપનિંગ કરવાનું શરૂ કર્યું. રોહિત શર્મા હાલની ચૅમ્પિયન્સ ટ્રૉફીમાં બેટિંગમાં સારું પ્રદર્શન કરી શક્યા નથી પરંતુ 2023ના વન-ડે વર્લ્ડકપમાં રોહિત શર્માએ 125ના સ્ટ્રાઇક રેટથી 597 રન બનાવ્યા હતા. રોહિત શર્મા જે નીડરતાથી રમ્યા તેની ભારે પ્રશંસા તત્કાલીન કૉચ રાહુલ દ્રવિડે કરી હતી.
રોહિત શર્માએ 2019માં ઇંગ્લૅન્ડમાં રમાયેલા વર્લ્ડકપમાં 5 સદીની ફટકારી અને 81ની ઍવરેજથી 648 રન બનાવ્યા હતા. જે ક્રિકેટની કોઈ એક વનડે ટુર્નામેન્ટમાં સૌથી વધુ સદી બનાવવાનો રેકૉર્ડ છે. ભારતને આ મજબૂત ઓપનર કેવી રીતે મળ્યા તેની કહાણી 2013ની ચૅમ્પિયન્સ ટ્રૉફીની પહેલાંથી શરૂ થાય છે અને આમાં મહેન્દ્રસિંહ ધોનીનું મોટું યોગદાન રહ્યું છે.## [ગુજરાતમાં આવતા અઠવાડિયામાં વરસાદની કોઈ શક્યતા ખરી, કયા વિસ્તારમાં વધશે પવનની ગતિ?](https://www.bbc.com/gujarati/articles/c86p7ql8wldo?at_campaign=githubrss)![ગુજરાતમાં આવતા અઠવાડિયામાં વરસાદની કોઈ શક્યતા ખરી, કયા વિસ્તારમાં વધશે પવનની ગતિ?](https://ichef.bbci.co.uk/ace/standard/240/cpsprodpb/0d55/live/2762a750-fcbd-11ef-98d4-35017bef1200.jpg)_રવિવાર, 9 માર્ચ, 2025 એ 8:04:51 AM વાગ્યે_ગુજરાતમાં આવતા અઠવાડિયામાં વરસાદની કોઈ શક્યતા ખરી, કયા વિસ્તારમાં વધશે પવનની ગતિ? રાજ્યના હવામાનની લેટેસ્ટ અપડેટ્સ અને આવી રહેલા ફેરફારની વિગતવાર સમજણ ટીવી સ્ક્રીન પર નકશાની મદદથી સમજો અમારા આ વીડિયોમાં.

વીડિયો : દીપક ચુડાસમા
એડિટ : આમરા આમિર/જમશેદ અલી## [નકલી ડીવાયએસપી બનીને ફરતી 'નિશા વોહરા' કેવી રીતે પોલીસના સકંજામાં આવી?](https://www.bbc.com/gujarati/articles/cp8lw1llxyxo?at_campaign=githubrss)![નકલી ડીવાયએસપી બનીને ફરતી 'નિશા વોહરા' કેવી રીતે પોલીસના સકંજામાં આવી?](https://ichef.bbci.co.uk/ace/standard/240/cpsprodpb/29d7/live/fce82d20-fcb1-11ef-8c03-7dfdbeeb2526.jpg)_રવિવાર, 9 માર્ચ, 2025 એ 7:45:20 AM વાગ્યે_ગુજરાતમાં નકલી અધિકારીઓ પકડાવાના સમાચાર છાશવારે પ્રગટ થતા રહે છે. આવી ઘટનાઓ બાદ હવે એક નકલી ડીવાયએસપીની ધરપકડ કરવામાં આવી છે. સોજિત્રાનાં નિશા વોહરાની પોલીસે ડીવાએસપીની નકલી ઓળખ ધારણ કરવા બદલ ધરપકડ કરી છે. નિશા વોહરાએ અમદાવાદ ક્રાઇમ બ્રાન્ચમાં ડીવાયએસપીનો હોદ્દો ધરાવતાં હોવાનો પ્રચાર કર્યો અને તે કારણે તેમને અલગ-અલગ સંસ્થાઓ દ્વારા સન્માનિત પણ કરવામાં આવ્યાં હતાં. જોકે પોલીસે આખરે નકલી ડીવાયએસપીની ધરપકડ કરી લીધી છે.## [અમેરિકામાં 'રેડ કાર્ડ'ની માગ કેમ વધી રહી છે, શું તે ગેરકાયદે રહેતા લોકોને દેશનિકાલથી બચાવી શકે છે?](https://www.bbc.com/gujarati/articles/cx2gxpr24jjo?at_campaign=githubrss)![અમેરિકામાં 'રેડ કાર્ડ'ની માગ કેમ વધી રહી છે, શું તે ગેરકાયદે રહેતા લોકોને દેશનિકાલથી બચાવી શકે છે?](https://ichef.bbci.co.uk/ace/standard/240/cpsprodpb/e731/live/fc808b90-fc0a-11ef-9e61-71ee71f26eb1.jpg)_રવિવાર, 9 માર્ચ, 2025 એ 1:49:42 AM વાગ્યે_રેડ કાર્ડ એ અમેરિકાથી દેશનિકાલ કરવામાં આવતા લોકો માટે આશીર્વાદ સમાન સાબિત થાય છે. આ રેડ કાર્ડ લગભગ બે દાયકા પહેલા ILRC નામના કાનૂની અને ઇમિગ્રેશન કેન્દ્ર દ્વારા વિકસાવવામાં આવ્યું હતું અને હવે તે 19 ભાષાઓમાં ઉપલબ્ધ છે. તારીખ 20 જાન્યુઆરીએ ડોનાલ્ડ ટ્રમ્પે રાષ્ટ્રપતિપદ સંભાળ્યું અને "ઇતિહાસના સૌથી મોટા દેશનિકાલ" કાર્યક્રમની ઘોષણા કરી ત્યારથી આ કાર્ડની માંગમાં સતત વધારો થયો છે.## [સોનાના દાગીના અસલી છે કે નકલી એ કેવી રીતે ખબર પડે?](https://www.bbc.com/gujarati/articles/cgj5yj20yd0o?at_campaign=githubrss)![સોનાના દાગીના અસલી છે કે નકલી એ કેવી રીતે ખબર પડે?](https://ichef.bbci.co.uk/ace/standard/240/cpsprodpb/e15f/live/fd99eec0-fca2-11ef-9527-290038779d6f.jpg)_રવિવાર, 9 માર્ચ, 2025 એ 5:00:40 AM વાગ્યે_સોનાના દાગીના પર લખાયેલા હૉલમાર્ક યુનિક આઈડી પરથી એ સોનાની શુદ્ધતા અંગે ખ્યાલ આવે છે. સોનાના દાગીનાની ઑફલાઇન અને ઑનલાઈન ખરીદી અંગે જાણીતા જવેલર્સે ખરીદકર્તાઓને આ વીડિયોમાં કેટલીક સોનેરી ટીપ્સ આપી છે.## [રાહુલ ગાંધીએ કૉંગ્રેસના જ નેતાઓને આડેહાથ લીધા, '30થી 40 જણાને કાઢવા પડે તો કાઢવા જોઈએ'](https://www.bbc.com/gujarati/articles/crmjeergy09o?at_campaign=githubrss)![રાહુલ ગાંધીએ કૉંગ્રેસના જ નેતાઓને આડેહાથ લીધા, '30થી 40 જણાને કાઢવા પડે તો કાઢવા જોઈએ'](https://ichef.bbci.co.uk/ace/standard/240/cpsprodpb/1a56/live/89878570-fc2e-11ef-8d3c-af08a8ab874d.jpg)_શનિવાર, 8 માર્ચ, 2025 એ 3:38:52 PM વાગ્યે_કૉંગ્રેસના નેતા અને લોકસભા સાંસદ રાહુલ ગાંધીએ કહ્યું છે કે ગુજરાતમાં કૉંગ્રેસનું નેતૃત્વ વિભાજિત છે અને તે ગુજરાતને રસ્તો બતાવવામાં અસમર્થ છે. ગુજરાતમાં કૉંગ્રેસના નેતૃત્વ અંગે તેમણે કહ્યું કે અહીંના નેતૃત્વમાં બે પ્રકારના લોકો છે, કેટલાક એવા છે જે જનતા સાથે ઊભા છે અને તેમના હૃદયમાં કૉંગ્રેસની વિચારધારા છે અને બીજા એવા છે જે જનતાથી દૂર છે અને તેમાંથી અડધા ભાજપ સાથે જોડાયેલા છે.## [કલોલ : ગેરકાયદેસર રીતે અમેરિકા જવા માટે મુસ્લિમ બનેલા પટેલ યુવકની કહાણી, કેવી રીતે ત્યાં પહોંચ્યો અને કેવી રીતે પકડાયો?](https://www.bbc.com/gujarati/articles/ce8v00j1dv1o?at_campaign=githubrss)![કલોલ : ગેરકાયદેસર રીતે અમેરિકા જવા માટે મુસ્લિમ બનેલા પટેલ યુવકની કહાણી, કેવી રીતે ત્યાં પહોંચ્યો અને કેવી રીતે પકડાયો?](https://ichef.bbci.co.uk/ace/standard/240/cpsprodpb/d699/live/3c590240-fbea-11ef-896e-d7e7fb1719a4.jpg)_શનિવાર, 8 માર્ચ, 2025 એ 7:20:53 AM વાગ્યે_30 વર્ષના જિગ્નેશ પટેલે દિલ્હીના ઇન્દર નામના એજન્ટની મદદથી અમેરિકામાં ગેરકાયદે ઘૂસણખોરી કરવાનો પ્રયત્ન કર્યો હતો. આ માટે તેણે વસીમ ખલીલ નામના મુસ્લિમ વ્યક્તીના નકલી પાસપૉર્ટનો ઉપયોગ કર્યો હતો. તેનો દેખાવ મુસ્લિમ જેવો લાગે તે માટે તેણે દાઢી પણ વધારી હતી અને મુસ્લિમો પહેરે તેવા કપડાં પણ પહેર્યા હતા.## [યુરોપનું ગેરકાયદે પ્રવેશદ્વાર : એવું ખતરનાક જંગલ જ્યાં પ્રવાસીઓ પાછળ કૂતરાં છોડી દેવાય છે](https://www.bbc.com/gujarati/articles/c4g9w51nx2ro?at_campaign=githubrss)![યુરોપનું ગેરકાયદે પ્રવેશદ્વાર : એવું ખતરનાક જંગલ જ્યાં પ્રવાસીઓ પાછળ કૂતરાં છોડી દેવાય છે](https://ichef.bbci.co.uk/ace/standard/240/cpsprodpb/6f8c/live/a92fc0c0-fc35-11ef-8d3c-af08a8ab874d.jpg)_શનિવાર, 8 માર્ચ, 2025 એ 4:36:07 PM વાગ્યે_બિયાલોવિઝા જંગલનું સ્થાન યુનેસ્કોની હેરિટેજ સાઇટની યાદીમાં છે. તે પર્યાવરણીય રીતે એક સુરક્ષિત વિસ્તાર છે. હવે લોકો તેનો ઉપયોગ યુરોપમાં ગેરકાયદેસર રીતે પ્રવેશવાના માર્ગ તરીકે કરે છે. જંગલમાંથી પસાર થતી વખતે વચ્ચે લગભગ 120 માઈલ લાંબી વાડ આવેલી છે. જાણો લોકો યુરોપ પહોંચવા કેવા ગેરકાયદે રસ્તાનો ઉપયોગ કરે છે અને કેવાં જોખમો ખેડે છે.## [મધુબાલા : હૃદયમાં છિદ્ર, દિલીપકુમાર સાથે પ્રેમ અને કિશોરકુમાર સાથે 'તાલમેળ વગર'નાં લગ્નની કહાણી](https://www.bbc.com/gujarati/articles/cn0j1174qngo?at_campaign=githubrss)![મધુબાલા : હૃદયમાં છિદ્ર, દિલીપકુમાર સાથે પ્રેમ અને કિશોરકુમાર સાથે 'તાલમેળ વગર'નાં લગ્નની કહાણી](https://ichef.bbci.co.uk/ace/standard/240/cpsprodpb/021b/live/96bb77d0-f37b-11ef-8c03-7dfdbeeb2526.jpg)_શનિવાર, 8 માર્ચ, 2025 એ 2:27:35 PM વાગ્યે_મધુબાલા એક પ્રતિભાશાળી અભિનેત્રી હતાં, પરંતુ તેમના અભિનયને બદલે તેમની મનમોહક સુંદરતા જ હંમેશાં ચર્ચામાં રહી. સદાબહાર અભિનેતા દેવાનંદને મધુબાલાનું ખડખડાટ હાસ્ય ખૂબ ગમતું હતું.## ['ઉછીના રૂપિયા લઈને શૅરબજારમાં રોક્યા, હવે લેણદારો પાછળ પડી ગયા છે', નાના રોકાણકારોની બચત પાણીની જેમ વહી ગઈ](https://www.bbc.com/gujarati/articles/cm2dkjp83p3o?at_campaign=githubrss)!['ઉછીના રૂપિયા લઈને શૅરબજારમાં રોક્યા, હવે લેણદારો પાછળ પડી ગયા છે', નાના રોકાણકારોની બચત પાણીની જેમ વહી ગઈ](https://ichef.bbci.co.uk/ace/standard/240/cpsprodpb/6189/live/a24680e0-fbfa-11ef-896e-d7e7fb1719a4.jpg)_શનિવાર, 8 માર્ચ, 2025 એ 8:52:44 AM વાગ્યે_ભારતમાં કેટલાંય વર્ષોથી શૅરબજાર સતત વધતુ જતું હતું તેના કારણે ઊંચા વળતરની અપેક્ષાએ લોકોએ ખૂબ મૂડી લગાવી છે. પરંતુ છેલ્લા છ મહિનાથી બજાર જે રીતે ઘટે છે તેમાં રોકાણકારોના કરોડો રૂપિયા ધોવાઈ ગયા છે. પહેલી વખત રોકાણ કરતા નાના રોકાણકારોએ સૌથી વધુ સહન કરવાનું આવ્યું છે.## [ટેરિફ એટલે શું અને ટ્રમ્પ તે શા માટે લાગુ કરી રહ્યા છે?](https://www.bbc.com/gujarati/articles/c04zqld455zo?at_campaign=githubrss)![ટેરિફ એટલે શું અને ટ્રમ્પ તે શા માટે લાગુ કરી રહ્યા છે?](https://ichef.bbci.co.uk/ace/standard/240/cpsprodpb/4f02/live/5d8be4c0-fbbb-11ef-896e-d7e7fb1719a4.jpg)_શનિવાર, 8 માર્ચ, 2025 એ 1:51:05 AM વાગ્યે_મુખ્ય પ્રશ્ન એ છે કે આ ટેરિફનો અંતિમ "આર્થિક" બોજ કોના પર પડશે. આ વધુ જટિલ મામલો છે.
જો, યુએસ આયાતકાર કંપની ટેરિફનો બોજ યુએસમાં ખરીદનાર વ્યક્તિ પાસેથી ઊંચા ભાવે તેનું વેચાણ કરી વસૂલ કરશે તો તેનો આર્થિક બોજ યુએસ ગ્રાહક પર જ પડશે. જો, યુએસમાં આયાત કરતી કંપની ટેરિફનો ખર્ચ પોતે જ ઉઠાવે અને તેને બીજા પર નથી નાંખતી, તો તે કંપનીના નફામાં ઘટાડો કરશે.## [I-T અધિકારીઓ તમારા ઈમેઇલ, સોશિયલ મીડિયા એકાઉન્ટ ખંખોળી શકશે, જેનાથી કરદાતાની પજવણી વધશે?](https://www.bbc.com/gujarati/articles/c7vzl7pq1rno?at_campaign=githubrss)![I-T અધિકારીઓ તમારા ઈમેઇલ, સોશિયલ મીડિયા એકાઉન્ટ ખંખોળી શકશે, જેનાથી કરદાતાની પજવણી વધશે?](https://ichef.bbci.co.uk/ace/standard/240/cpsprodpb/dfaa/live/0347eda0-fb6c-11ef-896e-d7e7fb1719a4.jpg)_શુક્રવાર, 7 માર્ચ, 2025 એ 3:52:07 PM વાગ્યે_આગામી એપ્રિલથી લાગુ થનારો ઇન્કમ ટૅક્સ બિલ 2025 હજુ ફાઇનલ નથી થયો, પરંતુ તેની કેટલીક જોગવાઈઓ અંગે ચિંતા છે. નવા કાયદા પ્રમાણે ઇન્કમ ટૅક્સ અધિકારીઓને શંકા હશે તો કરદાતાના ઈમેઇલ અને સોશિયલ મીડિયા એકાઉન્ટનો ડેટા પણ ઍક્સેસ કરી શકશે.## [અમેરિકાના રેસિપ્રોકલ ટેરિફની ભારત પર કેવી અસર પડશે?](https://www.bbc.com/gujarati/articles/cwyj3z240ydo?at_campaign=githubrss)![અમેરિકાના રેસિપ્રોકલ ટેરિફની ભારત પર કેવી અસર પડશે?](https://ichef.bbci.co.uk/ace/standard/240/cpsprodpb/7fb1/live/b6493230-fb15-11ef-8582-f5ce5c658c7f.jpg)_શુક્રવાર, 7 માર્ચ, 2025 એ 7:47:15 AM વાગ્યે_ડોનાલ્ડ ટ્રમ્પ અમેરિકાના રાષ્ટ્રપતિ બન્યા અને જુદા જુદા દેશો પર ટેરિફ લાદવાની વાત કરી ત્યારથી રેસિપ્રોકલ ટૅક્સનો મુદ્દો ચગ્યો છે. આ ટૅક્સ શું છે અને ભારત જેવા અર્થતંત્રને તે કેવી રીતે અસર કરી શકે?## [અમેરિકા અને ચીન : બંને મહાસત્તાઓમાં કોણ વધુ તાકતવર?](https://www.bbc.com/gujarati/articles/c5y4l26gxwko?at_campaign=githubrss)![અમેરિકા અને ચીન : બંને મહાસત્તાઓમાં કોણ વધુ તાકતવર?](https://ichef.bbci.co.uk/ace/standard/240/cpsprodpb/14df/live/1ceb18b0-faa2-11ef-896e-d7e7fb1719a4.jpg)_શુક્રવાર, 7 માર્ચ, 2025 એ 2:38:35 AM વાગ્યે_ટેરિફ વધારવાના ડોનાલ્ડ ટ્રમ્પના નિર્ણય સામે પલટવાર કરતાં ચીને અમેરિકાને સ્પષ્ટ સંભળાવી દીધું છે કે, "તે કોઈ પણ પ્રકારના યુદ્ધ" માટે તૈયાર છે. ટ્રમ્પે તમામ ચાઇનીઝ વસ્તુઓ પર ટેરિફ વધારી દેતાં વિશ્વનાં મોખરાનાં બે અર્થતંત્રો વચ્ચે ટ્રેડ વૉર ફાટી નીકળવાનું સંકટ તોળાઈ રહ્યું છે. અમેરિકા-ચીન વચ્ચે ઘર્ષણની સ્થિતિમાં લશ્કરી દૃષ્ટિએ કોણ વધુ બળિયો સાબિત થઈ શકે એ વાત પણ હાલ ચર્ચાનો મુદ્દો બની છે.## [ટ્રમ્પના અમેરિકન કૉંગ્રેસના સંયુક્ત અધિવેશનમાં આપેલા ભાષણની દસ મોટી વાતો](https://www.bbc.com/gujarati/articles/c204we2edzyo?at_campaign=githubrss)![ટ્રમ્પના અમેરિકન કૉંગ્રેસના સંયુક્ત અધિવેશનમાં આપેલા ભાષણની દસ મોટી વાતો](https://ichef.bbci.co.uk/ace/standard/240/cpsprodpb/2fe5/live/48a63d00-f9ac-11ef-8c03-7dfdbeeb2526.jpg)_બુધવાર, 5 માર્ચ, 2025 એ 10:41:45 AM વાગ્યે_અમેરિકન રાષ્ટ્રપતિ ડોનાલ્ડ ટ્રમ્પે દેશની સંસદ (કૉંગ્રેસ)નાં બંને ગૃહોની સંયુક્ત બેઠકને સંબોધિત કરી છે, તેમનું આ સંબોધન લગભગ બે કલાક સુધી ચાલ્યું. જેમાં તેમણે ભારત સહિત બીજા દેશોને પણ ટાર્ગેટ કર્યા છે. તેમણે બીજી એપ્રિલથી તમામ દેશો પર રૅસિપ્રોકલ ટેરિફ લગાવવાની જાહેરાત કરી છે.## [સુદાન ગૃહયુદ્ધમાં બાળકો બળાત્કાર અને જાતીય હુમલાનાં શિકાર- યુએનના અહેવાલમાં ખુલાસો](https://www.bbc.com/gujarati/articles/clyzll5167eo?at_campaign=githubrss)![સુદાન ગૃહયુદ્ધમાં બાળકો બળાત્કાર અને જાતીય હુમલાનાં શિકાર- યુએનના અહેવાલમાં ખુલાસો](https://ichef.bbci.co.uk/ace/standard/240/cpsprodpb/ed76/live/6a322cb0-f914-11ef-9e61-71ee71f26eb1.jpg)_બુધવાર, 5 માર્ચ, 2025 એ 2:40:15 AM વાગ્યે_યુએનની બાળકો માટે કામ કરતી સંસ્થા યુનિસેફના અહેવાલ મુજબ, સુદાનના ગૃહયુદ્ધ દરમિયાન સશસ્ત્ર પુરુષો એક વર્ષનાં નાની ઉંમરનાં બાળકો પર બળાત્કાર અને જાતીય હુમલો કરી રહ્યા છે. દેશના લગભગ બે વર્ષના સંઘર્ષમાં સામૂહિક જાતીય હિંસાનો યુદ્ધના હથિયાર તરીકે ઉપયોગ થયાનું વ્યાપકપણે બહાર આવ્યું છે.